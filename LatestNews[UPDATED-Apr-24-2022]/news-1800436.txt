TITLE:
پیروزی بروکلین و گلدن استیت در لیگ NBA
BODY:

به گزارش "ورزش سه" و به نقل از تسنیم، لیگ اتحادیه ملی بسکتبال آمریکا، طبق سنت هر ساله، دیدارهایی جذاب بین تیم‌های مطرح لیگ را برای روز کریسمس در نظر گرفته بود.
 
در بازی نخست، تیم لس آنجلس لیکرز در غیاب آنتونی دیویس، میهمان تیم بروکلین نتس بود که کوین دورانت را در اختیار نداشت. لیکرز در این شرایط هم حریف نتس نشد و با نتیجه 115 بر 122 شکست خورد.


جیمز هاردن 36 امتیاز، 10 ریباند و 10 پاس گل و پتی میلز 34 امتیاز برای نتس در این بازی کسب کردند. در تیم لیکرز هم لبران جیمز 39 امتیاز، 9 ریباند و 7 پاس گل و راسل وستبروک 13 امتیاز، 12 ریباند و 11 پاس گل داشتند.


در دیگر بازی حساس امروز، گلدن استیت وریرز 116 بر 107 فینیکس سانز را شکست داد. استیفن کری 33 امتیاز برای وریرز و کریس پال 21 امتیاز برای سانز کسب کردند.
