TITLE:
شروع مجدد لیگ بسکتبال با برتری مهرام و آویژه
BODY:

به گزارش ورزش سه و به نقل از ایسنا، در ادامه رقابت‌های مرحله دوم دور مقدماتی لیگ برتر بسکتبال مردان ایران، عصر امروز (پنج‌شنبه) ۱۲ اسفند ۱۴۰۰ تیم‌های آویژه صنعت مشهد و مهرام تهران برابر حریفان خود به برتری دست یافتند. در نخستین بازی امروز خانه بسکتبال خوزستان به مصاف آویژه صنعت مشهد رفت که در پایان با نتیجه ۷۹ - ۹۰ تن به شکست داد تا کار خود را در آغاز مجدد بازی‌ها، با باخت شروع کند.در دیگر بازی امروز هم تیم مهرام تهران با هدایت مصطفی هاشمی به مصاف صنعت مس کرمان رفت که موفق شد در پایان یک مسابقه نزدیک، با ۸ امتیاز اختلاف ۷۹ - ۷۱ به پیروزی دست پیدا کند.در دیدار امروز نیز از دقایقی پیش شاگردان رضا هنگام‌پور در تیم صنایع هرمزگان به مصاف شاگردان علی توفیق در تیم نفت آبادان رفته است.


بازی‌های دور دوم مرحله مقدماتی لیگ برتر مردان به دلیل شیوع گستردع ویروس کرونا (سویه اُمیکرون) و شروع اردوهای تیم ملی برای حضور در بازی‌های پنجره دوم انتخابی جام جهانی ۲۰۲۳ تعطیل شده بود که از امروز (پنج‌شنبه) ۱۲ اسفند مجددا آغاز شد.در پایان بازی‌های این مرحله ۲ تیم برتر چهار گروه راهی مرحله پلی‌آف خواهد شد تا در این مرحله، ۸ تیم پایانی به مصاف یکدیگر بروند.
