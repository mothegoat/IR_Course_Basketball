TITLE:
لیگ NBA؛ پادشاه برگشت و تریپل دبل کرد
BODY:

به گزارش "ورزش سه"، در شبی که لبران جیمز بعد از مدتی دوری از میادین به‌خاطر مصدومیت به ترکیب لس آنجلس لیکرز بازگشته بود، این تیم‌ در پنجاه و چهارمین بازی خود در در فصل جاری لیگ NBA به مصاف نیویورک نیکس رفت. این دیدار که نزدیک به 19 هزار تماشاگر داشت، بیست و ششمین پیروزی فصل لیکرز را با نتیجه 122 بر 115 آن هم در وقت اضافه رقم زد. 

لبران جیمز در این بازی 29 امتیاز، 13 ریباند و 10 پاس گل به نام خود ثبت کرد تا در شب بازگشت خود به میادین تریپل دبل دیگری را به نام خود ثبت کند. 

هم‌چنین آنتونی دیویس 28 امتیاز و 17 ریباند و ملیک مانک 29 امتیاز برای لیکرز داشتند. جولیوس رندل نیز 32 امتیاز و 16 ریباند برای نیکس داشت.

نتایج دیدارهای صبح امروز به شرح زیر است:
نیویورک 115 - لیکرز 122 
میلواکی 137 - پورتلند 108
ممفیس 135 - اورلاندو 115
میامی 104 - شارلوت 86
فینیکس 95 - واشنگتن 80
اوکلاهماسیتی 103 - ساکرامنتو 113



