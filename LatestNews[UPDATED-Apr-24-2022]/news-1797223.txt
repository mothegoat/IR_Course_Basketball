TITLE:
پیروزی میلیمتری رفسنجان در لیگ برتر بسکتبال
BODY:

به گزارش "ورزش سه" و به نقل از ایسنا، در ادامه رقابت‌های هفته هشتم لیگ برتر بسکتبال مردان ایران، امروز (پنج‌شنبه) ۱۸ آذر ۱۴۰۰ دو تیم آویژه صنعت مشهد و مس رفسنجان به مصاف یکدیگر رفتند که در پایان، رفسنجانی‌ها به پیروزی میلیمتری دست پیدا کردند.
 
در این دیدار نزدیک مس رفسنجان کوارترهای اول، سوم و چهارم را به ترتیب با نتایج ۲۵-۲۱، ۲۱-۱۷ و ۲۸-۲۱ با برتری پشت سر گذاشت و تنها در کوارتر دوم ۱۰-۲۴ شکست خورد تا در مجموع، با نتیجه نزدیک ۸۳ - ۸۴ حریف خود را شکست دهد.
 



با اتمام این دیدار نفس گیر، «آلانی جیرو مور لی» با کسب ۳۴ امتیاز، ۴ ریباند و ۳ پاس گل برای مس رفسنجان، با تأثیرگذاری ۳۴ ستاره زمین شد و نقش پر رنگی در برتری تیمش داشت.
 
اما در ترکیب آویژه صنعت نیز نوید خواجه‌زاده با کسب ۲۴ امتیاز، ۲ ریباند و ۵ پاس گل عملکرد درخشانی داشت و با تأثیرگذاری ۲۴، بهترین بازیکن مشهدی‌ها بود.
