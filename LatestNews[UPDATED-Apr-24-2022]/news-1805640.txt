TITLE:
شکست تیم بسکتبال کاله مقابل اکسون تهران
BODY:

به گزارش ورزش سه و به نقل از ایسنا، در ادامه بازی‌های گروه C مرحله دوم دور مقدماتی لیگ برتر بسکتبال مردان، امشب (پنج‌شنبه) ۳۰ دی ۱۴۰۰، تیم اکسون تهران موفق شد با عملکردی درخشان مقابل کاله به پیروزی قاطع دست پیدا کند.


در این دیدار که به میزبانی سالن بسکتبال آزادی برگزار شد، اکسون تهران در سه کوارتر ابتدایی بازی به ترتیب با نتایج ۱۹-۱۵، ۲۲-۱۳ و ۱۷-۱۳ به برتری رسیدند تا با وجود شکست ۲۳-۲۶ در کوارتر چهارم، مجموعا ۸۱ - ۶۷ برنده بازی شود.


علی کاشانی گارد تیم اکسون تهران با کسب ۱۸ امتیاز، ۲ ریباند و ۵ پاس گل، تاثیرگذاری ۲۴ را به ثبت رسانده و بهترین بازیکن زمین شد. امیرحسین رضایی‌فر فوروارد تیم اکسون نیز با کسب ۱۲ امتیاز و ۱۲ ریباند، ضمن ثبت دبل دبل، تاثیر گذایر ۲۳ را به ثبت رساند.


در ترکیب کاله مازندران نیز مایک مک‌کال گارد آمرکیایی این تیم با کسب ۱۹ امتیاز، امتیاز آورترین بازیکن زمین شد.





پیش از این بازی نیز تیم شهرداری گرگان با نتیجه ۷۸ - ۶۹ مس رفسنجان را شکست داد.

 
