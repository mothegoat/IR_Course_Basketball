TITLE:
لیگ برتر بسکتبال؛ مس مغلوب آویژه صنعت شد
BODY:

به گزارش "ورزش سه" و به نقل از تسنیم، تیم مس رفسنجان در دیداری معوقه از هفته نخست لیگ برتر بسکتبال و از گروه ب این مسابقات، مقابل آویژه صنعت مشهد قرار گرفت و با نتیجه 78 بر 73 شکست خورد.
 
برایان استار 21 و نوید خواجه زاده 22 امتیاز برای تیم مشهدی و مجید رحیمیان 17 امتیاز برای مس رفسنجان به دست آوردند.
 
آویژه صنعت پس از این بازی از 3 پیروزی و 4 شکست خود، صاحب 10 امتیاز شد و مس از 5 پیروزی و 2 شکست، 12 امتیاز دارد.



 
 لیگ برتر بسکتبال، فردا (چهارشنبه 17 آذر) با انجام 2 دیدار از گروه ب پیگیری خواهد شد و در آن، سپاهان اصفهان به مصاف مهرام می‌رود و پدافند هوایی با شیمیدر قم روبرو می‌شود.
 
