TITLE:
جیمز: تا زمانی که بتوانم بازی کنم در لیکرز می‌مانم
BODY:

به گزارش "ورزش سه" و به نقل از تسنیم، لبران جیمز پس از انتشار شایعه جدایی‌اش از تیم بسکتبال لس‌آنجلس لیکرز و بازگشت به کلیولند، مشغول آرام کردن جوی است که علیه او راه افتاده است.فوق ستاره تیم لیکرز پس از شکست 105 بر 102 تیمش مقابل کلیپرز در لیگ اتحادیه ملی بسکتبال آمریکا اظهار داشت: لیکرز، تیمی است که من خودم را در آن می‌بینم  و تا زمانی که بتوانم بازی کنم با بنفش و طلایی پوشان باقی خواهم ماند.پس از نتایج نه چندان خوب لیکرز در فصل جاری و عدم فعالیت این تیم در فصل نقل و انتقالات، شایعاتی مبنی بر نارضایتی جیمز از شرایط لیکرز به گوش می‌رسید.جیمز که تا پایان فصل 23-2022 با لیکرز قرارداد دارد اعلام کرده که پیش از بازنشستگی دوست دارد یک سال با پسرش برانی در یک تیم بازی کند.



