TITLE:
پنجمین شکست متوالی دالاس در خانه
BODY:

به گزارش "ورزش سه" و به نقل از تسنیم، تیم لس‌آنجلس لیکرز در بازی بیست و پنجم خود در فصل جاری لیگ انحادیه ملی بسکتبال آمریکا با حمایت 18997 تماشاگر سالن استیپلز سنتر، میزبان بوستون سلتیکس بود و با نتیجه 117 بر 102 این تیم را شکست داد.
 
لبران جیمز 30 امتیاز، آنتونی دیویس 17 امتیاز و 16 ریباند و راسل وستبروک 24 امتیاز و 11 پاس گل برای لیکرز داشتند و جیسون تیتوم نیز با 34 امتیاز و 8 ریباند به کار خوددر بوستون پایان داد.
 
19559 تماشاگر سالن امریکن ایرلاینز در دالاس برای پنجمین باز متوالی با دیدن شکست تیم‌شان، دالاس موریکس به خانه رفتند. دالاس در این دیدار با نتیجه 102 بر 99 مغلوب بروکلین نتس شد.  کوین دورانت 24 و جیمز هاردن 23 امتیاز و 12 پاس گل برای نتس داشتند. لوکا دانچیچ نیز 28 امتیاز و 9 پاس گل برای دالاس به دست آورد.
 



در آخرین بازی صبح امروز، نیویورک نیکس با غلبه بر سان آنتونیو اسپرز، تعداد پیروزی‌ها و شکست‌های خود را در عدد 12 مساوی کرد. نیکس این بازی خارج از خانه را 121 بر 109 برد.
آر جی برت،‌ بازیکن کانادایی نیکس 32 امتیاز برای این تیم کسب کرد و درک وایت هم 26 امتیاز برای اسپرز داشت.
