TITLE:
لیگ NBA؛ شیکاگو و کلیولند حریفان خود را شکست دادند
BODY:

به گزارش "ورزش سه" و به نقل از تسنیم ، تیم فیلادلفیا سونی سیکسرز در بازی صبح امروز خود در لیگ اتحادیه ملی بسکتبال آمریکا، میزبان اوکلاهماسیای تاندر بود و توانست پیروزی سی‌وسوم فصل را به نام خود ثبت کند. جوئل امبید، ستاره کامرونی فیلا در این بازی 25 امتیاز و 19 ریباند کسب کرد. جیمز هاردن و پل میلسپ، دو بازیکن جدید فیلادلفیا که از بروکلین نتس به این تیم منتقل شده‌اند در این دیدار، همراه تیم نبودند. هاردن و میلسپ در ازای بین سیمونز و ست کری به فیلادلفیا آمدند. 


در دیگر بازی امروز، کلیولند کاوالیرز با 22 امتیاز و 14 ریباند جرت آلن مقابل ایندیانا پیسرز به پیروزی رسید و در مکان دوم جدول کنفرانس شرق قرار گرفت.شیکاگو بولز هم با 35 امتیاز دی‌مار دی‌روزن در خانه مقابل مینه سوتا تیمبروولوز به برتری دست پیدا کرد. آنتونی ادواردز 31 امتیاز برای وولوز داشت. میامی هیت و فینیکس سانز، صدرنشینان کنفرانس‌های شرق و غرب لیگ NBA هستند. نتایج دیدارهای صبح امروز به شرح زیر است:شارلوت 141 - دیترویت 119کلیولند 120 - ایندیانا 113اوکلاهماسیتی 87 - فیلادلفیا 100سان‌آنتونیو 136 - آتلانتا 121دنور 102 - بوستون 108مینه سوتا 122 - شیکاگو 134اورلاندو 99 - یوتا 114
