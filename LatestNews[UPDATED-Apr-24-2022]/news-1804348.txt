TITLE:
لیگ برتر بسکتبال؛ پیروزی شهرداری گرگان مقابل کاله
BODY:

به گزارش "ورزش سه" به نقل از تسنیم، تیم شهرداری گرگان در دومین بازی خود از مرحله دوم لیگ برتر بسکتبال و از گروه C این مسابقات، امروز جمعه 24 دی ماه 1400 به مصاف کاله رفت و با نتیجه 99 بر 82 برنده شد.
 
نتیجه کوارتر نخست 28 بر 23 برای کاله بود ولی شهرداری گرگان در 3 کوارتر بعدی، 27 بر 22، 27 بر 20 و 22 بر 12 حریف سختکوش خود را شکست داد.
 



دارکو بالابان 15 امتیاز و 9 ریباند و متین آقاجان‌پور 20 امتیاز برای کاله در این دیدار کسب کردند. محمد جمشیدی در طرف مقابل، ستاره تیم شهرداری بود و 35 امتیاز برای تیمش کسب کرد. کریستوفر اوانز 21 امتیاز و 8 ریباند و میثم میرزایی 10 امتیاز و 14 ریباند برای دیگر برای شهرداری داشتند.
 
در بازی بعدی امروز و از ساعت 15:30، اکسون با مس رفسنجان روبرو خواهد شد.
 
 
