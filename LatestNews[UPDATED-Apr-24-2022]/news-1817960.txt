TITLE:
لیگ NBA؛ ششمین شکست متوالی لیکرز
BODY:

به گزارش "ورزش سه" و به نقل از تسنیم، تیم لس‌آنجلس لیکرز در ادامه روند ناکامی‌های خود در فصل جاری لیگ اتحادیه ملی بسکتبال آمریکا، صبح امروز میزبان دنور ناگتس بود و ششمین شکست متوالی خود را متحمل شد تا امیدهای لیکرز برای راهیابی به پلی‌آف، کمرنگ‌تر شود.آنتونی دیویس 28 امتیاز، 9 ریباند و 8 پاس گل و راسل وستبروک 27 امتیاز، 10 ریباند و 7 پاس گل در غیاب لبران جیمز برای لیکرز داشتند و نیکولا یوکیچ با 38 امتیاز، 18 ریباند، 6 پاس گل، 2 دفاع و 3 توپربایی، ستاره دنور بود.در بازی دیگری که در کلیولند برگزار شد، تیم فیلادلفیا سونی سیکسرز با اختلاف 4 امتیاز از سد میزبان خود گذشت. جوئل امبید، ستاره کامرونی سیکسرز با 44 امتیاز، 17 ریباند و 5 دفاع، بهترین بازیکن تیمش بود و جیمز هاردن نیز با ثبت 21 امتیاز، 10 ریباند و 10 پاس گل، تریپل دابل کرد.نتایج دیدارهای صبح امروز به شرح زیر است:


دنور 129 - لیکرز 118دیترویت 121 - ایندیانا 117فیلادلفیا 112 - کلیولند 108نیویورک 118 - اورلاندو 88میامی 114 - تورونتو 109مینه سوتا 139 - هیوستون 132فینیکس 92 - اوکلاهماسیتی  117پورتلند 92 - سان آنتونیو 113گلدن استیت 109 - ساکرامنتو 90نیواورلینز 100 - کلیپرز 119
