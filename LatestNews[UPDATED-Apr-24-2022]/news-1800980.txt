TITLE:
لیگ برتر بسکتبال؛ پدافند مغلوب مس رفسنجان شد
BODY:

به گزارش "ورزش سه" و به نقل از تسنیم، تیم مس رفسنجان در هفته دوازدهم لیگ برتر بسکتبال و از گروه ب این مسابقات، امروز (سه‌شنبه - 7 دی ماه 1400) به مصاف پدافند هوایی تهران رفت و با نتیجه 88 بر 75 به پیروزی رسید. نتایج کوارترهای این بازی 24 بر 13، 21 بر 19، 22 بر 21 و 21 بر 22 بود.
 
در این بازی آلانی مور 23 امتیاز، پنج ریباند و شش پاس گل، یعقوب شالوشی 14 امتیاز و 13 ریباند و مهدی مرادی‌نسب 25 امتیاز برای مس رفسنجان کسب کردند. محمد تالاری هم 14 امتیاز و شش ریباند برای تیم پدافند داشت.
 
فردا (چهارشنبه) در ادامه مسابقات گروه ب، سپاهان با آویژه صنعت روبه‌رو می‌شود و اکسون با شیمیدر قم بازی خواهد کرد.

 

 
