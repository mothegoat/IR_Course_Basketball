TITLE:
لیگ برتر بسکتبال؛ برتری ذوب مقابل نفت آبادان
BODY:

به گزارش "ورزش سه" از تسنیم، تیم‌های ذوب آهن اصفهان و نفت آبادان در پنجمین بازی خود از مرحله دوم لیگ برتر بسکتبال، امروز چهارشنبه 18 اسفند 1400 به مصاف هم رفتند که این دیدار با حساب 95 بر 74 به سود ذوب آهن تمام شد.نتایج کوارترهای این بازی، 21 بر 26، 21 بر 13، 30 بر 22 و 23 بر 13 بود.فرید اصلانی 18 امتیاز و 8 پاس گل برای ذوب آهن و احسان دلیرزهان 18 امتیاز و 11 ریباند برای نفت آبادان کسب کردند.در سایر دیدارهای امروز، مهرام با آویژه صنعت مشهد روبرو می‌شود و مس کرمان با خانه بسکتبال خوزستان بازی خواهد کرد.



