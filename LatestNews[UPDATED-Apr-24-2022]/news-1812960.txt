TITLE:
ملی پوش سابق بسکتبال رییس فدراسیون شد
BODY:

به گزارش "ورزش سه"، انتخابات فدراسیون بسکتبال بعد از سه بار تعویق در یکی، دو ماه اخیر بالاخره امروز با حضور 3 کاندیدا برگزار شد. حمید عباسی از حضور در انتخابات انصراف داد و رقابت بین جواد داوری، شاپور یاوری و کرم احمدیان بود. رامین طباطبایی، رییس این فدراسیون در چهار سال گذشته هم که نتوانست از مرحله تایید صلاحیت عبور کند و در انتخابات حضور نداشت. در نهایت بعد از صحبت های کاندیداها و رای گیری بین اعضای مجمع، جواد داوری با 38 رای توانست کرسی ریاست فدراسیون بسکتبال را برای چهار سال آینده در اختیار بگیرد.داوری که تا چند سال قبل به عنوان ملی پوش و گارد راس تیم ملی در زمین بسکتبال دیده می شد، در سال های اخیر به عنوان رییس هیات اصفهان فعالیت می کرد.حالا بعد از روی کار آمدن هادی ساعی به عنوان قهرمان تکواندو در این فدراسیون، یک بسکتبالیست ریاست این فدراسیون را برعهده گرفت. همچنین در این مجمع شاپور یاوری ۲۱ رای و کریم احمدیان ۶ رای به دست آوردند و نتوانستند حتی انتخابات را به دور دوم بکشانند. 
