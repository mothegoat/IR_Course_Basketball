TITLE:
لیگ NBA؛ سقوط بروکلین ادامه دارد
BODY:

به گزارش "ورزش سه" و به نقل از تسنیم، سقوط تیم بروکلین ادامه دارد. تیم بروکلین نتس در دیدار صبح امروز خود در لیگ اتحادیه ملی بسکتبال آمریکا از فینیکس سانز شکست خورد تا در 18 بازی گذشته، 12 بار طعم شکست را چشیده باشد. بروکلین 5 بازی اخیر خود را هم باخته است.
 
دوین بوکر 35، کریس پال 20 امتیاز و 14 پاس گل و میکال بریجز 27 امتیاز و 8 ریباند برای سانز داشتند. در طرف مقابل، کایری اروینگ 26 امتیاز و جیمز هاردن 22 امتیاز و 10 پاس گل برای نتس کسب کردند.
 
فینیکس با 41 پیروزی از 50 بازی (11 پیروزی متوالی)، بهترین تیم حال حاضر NBA صدرنشین کنفرانس غرب است.
 



شیکاگو بولز، تیم صدرنشین کنفرانس شرق هم در بازی امروز خود، میزبان اورلاندو مجیک بود و با 29 امتیاز و 10 ریباند دی‌مار دی‌روزن به پیروزی رسید.
تیم گلدن استیت وریرز در غیاب استیفن کری، کلی تامپسون و دریموند گرین با اختلاف 4 امتیاز بر سان آنتونیو اسپرز غلبه کرد.
 
نتایج دیدارهای صبح امروز به شرح زیر است:‌
واشنگتن 98 - میلواکی 112
بروکلین 111 - فینیکس 121
نیواورلینز 111 - دیترویت 101
میامی 106 - تورونتو 110
اورلاندو 115 - شیکاگو 126
دنور 115 - مینه سوتا 130
گلدن استیت 124 - سان آنتونیو 120
