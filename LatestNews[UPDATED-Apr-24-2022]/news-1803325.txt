TITLE:
لیگ بسکتبال؛ پیروزی ذوب‌آهن در جدال مدعیان
BODY:

به گزارش ورزش سه و به نقل از ایسنا، عصر امروز (یک‌شنبه) ۱۹ دی ۱۴۰۰، یک دیدار معوقه از هفته دهم(گروه الف) لیگ برتر بسکتبال مردان ایران برگزار شد که در پایان، تیم ذوب‌آهن اصفهان موفق شد مدافع عنوان قهرمانی لیگ را شکست دهد.
 
در این دیدار که آخرین بازی دور نخست لیگ برتر نیز به شمار می‌رفت، شهرداری گرگان مدافع عنوان قهرمانی به مصاف ذوب‌آهن اصفهان رفت که در پایان یک بازی نزدیک، با نتیجه ۸۱ - ۸۵ تن به شکست داد تا همانند حریف اصفهانی خود، با ۱۲ برد و ۲ باخت مرحله اول لیگ را به پایان برساند.
 



شاگردان مهران حاتمی دو کوارتر نخست این بازی را ۲۱-۱۷ و ۲۲-۲۱ پیروز شدند تا ۴۳ - ۳۸ برنده نیمه نخست شوند. در ادامه اما این شاگردان فرزاد کوهیان بودند که با برتری ۲۱-۲۲ و ۱۷-۲۵ در کوارتر های سوم و چهارم، در مجموع با ۴ امتیاز اختلاف برنده این بازی حساس شدند.
 
در پایان این بازی، محمد جمشیدی ستاره تیم شهرداری گرگان با کسب ۳۲ امتیاز، ۶ ریباند و ۳ پاس گل، تأثیرگذاری ۳۴ را به ثبت رساند و بهترین بازیکن شد، اما نتوانست مانع شکست تیم خود شود.
 
در سوی دیگر میدان نیز سجاد مشایخی، گارد ملی‌پوش ذوب‌آهن با کسب ۲۳ امتیاز، ۹ ریباند و ۵ پاس گل، تأثیرگذاری ۲۸ را به ثبت رسانده و ستاره اصفهانی‌ها در این مسابقه بود. 
 
ارسلان کاظمی (۱۳ امتیاز و ۱۲ ریباند) و آرمان زنگنه (۱۴ امتیاز و ۱۳ ریباند) دو ملی‌پوش دیگر ذوب‌آهن نیز در این بازی موفق به ثبت دبل‌دبل شدن
د.
به این ترتیب شهرداری گرگان با ۱۲ برد و ۲ باخت، به دلیل تفاضل گل بهتر از ذوب‌آهن، صدرنشین گروه الف در دور نخست لیگ شد.
