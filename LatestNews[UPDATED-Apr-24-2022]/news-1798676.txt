TITLE:
لیگ بسکتبال؛ نفت آبادان از سد خانه بسکتبال گذشت
BODY:

به گزارش "ورزش سه" و به نقل از تسنیم، تیم‌های خانه بسکتبال خوزستان و نفت آبادن در هفته یازدهم لیگ برتر و از گروه «الف» این مسابقات، امروز پنج‌شنبه 25 آذر 1400 به مصاف رفتند که این بازی با حساب 76 بر 71 به سود نفت به پایان رسید.
 
نفت در کوارترهای دوم و سوم با نتایج 18 بر 11 و 24 بر 20 برنده شد و کوارترهای اول و چهارم را 12 بر 21 و 15 بر 17 واگذار کرد.
 
هابسون دارینگتون 17 امتیاز و 6 ریباند و آرش ثابتی 21 امتیاز و 6 پاس گل برای خانه بسکتبال داشتند. احسان دلیرزهان هم 20 امتیاز و 11 ریباند برای نفت کسب کرد.
 



فردا جمعه در ادامه مسابقات هفته یازدهم گروه الف، مس کرمان به مصاف شهرداری گرگان می‌رود و نیروی زمینی با ذوب آهن اصفهان پیکار می‌کند.
 
 
 
