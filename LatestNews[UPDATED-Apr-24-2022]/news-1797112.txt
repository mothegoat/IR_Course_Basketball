TITLE:
بازیکن آمریکایی به تیم بسکتبال گروه بهمن می‌پیوندد
BODY:

به گزارش "ورزش سه" فریناز طائرپور با بیان این خبر به خبرنگار  تسنیم گفت: هریس شوماری بازیکن آمریکایی تیم روز جمعه به ایران می‌آید. وی قرار بود زودتر به ایران بیاید که کرونا گرفت و با بهبود حالش فردا وارد تهران خواهد شد.


وی درباره شکست تیمش برابر شیمیدر قم در دیدار مهم هفته هفتم لیگ برتر اظهار داشت: شاگردانم تا پایان نیمه نخست خوب بازی کردند، اما در انتهای مسابقه فاصله امتیازی زیاد شد و نتیجه را واگذار کردند. حریف ما چند بازی تدارکاتی و یک بازیکن خارجی داشت که خوب بازی کرد.
 
سرمربی تیم بسکتبال بانوان گروه بهمن از پایان مصدومیت بازیکن تأثیرگذار تیمش خبر داد و افزود: گلشید امیدیان بعد از مصدومیت به بازی برگشته است و در این مسابقه هم خوب بازی کرد.





وی ادامه داد: متأسفانه توپ‌های ما در زیر حلقه گل نشد که اگر درون سبد جای می‌گرفت، می‌توانستیم به راحتی برنده باشیم. به هر حال در بازی دور رفت هم برابر این تیم شکست خورده بودیم و با این نتیجه شیمیدر قم صدرنشین شد.
 
 
