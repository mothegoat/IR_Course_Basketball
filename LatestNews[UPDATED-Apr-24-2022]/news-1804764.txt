TITLE:
هشتمین برد سیچوان با دابل دابل ستاره ایرانی
BODY:

به گزارش ورزش سه و به نقل از تسنیم، تیم سیچوان در دور بیست و سوم رقابت‌های بسکتبال حرفه‌ای چین، CBA و در زمین شین‌جیانگ به برتری 102 بر 97 رسید تا به حضور در پلی‌آف امیدوار شود.
 
حامد حدادی 38 دقیقه و 56 ثانیه برای سیچوان بازی کرد و موفق شد با 23 امتیاز، 17 ریباند، 3 پاس گل و 2 دفاع، بهترین ‌بازیکن سیچوان لقب بگیرد.
 
سیچوان در حالی این ‌ بازی را برد که دو هفته پیش با حساب 109 بر 103 مغلوب شین‌جیانگ شده بود. سیچوان با این پیروزی یک پله در جدول رده بندی لیگ صعود کرد و در رتبه چهاردهم CBA قرار گرفت.



 
