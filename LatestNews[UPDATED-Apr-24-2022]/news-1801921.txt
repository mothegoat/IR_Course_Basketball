TITLE:
پیروزی مدعیان در هفته چهاردهم لیگ بسکتبال
BODY:

به گزارش "ورزش سه" و به نقل از ایسنا، در ادامه بازی‌های هفته چهاردهم لیگ برتر بسکتبال مردان ایران، امروز(یک‌شنبه) ۱۲ دی ۱۴۰۰ دو دیدار از گروه الف رقابت‌ها برگزار شد که در پایان، تیم‌های شهرداری گرگان و نظم‌آوران سیرجان، برابر رقیبان‌ خود به پیروزی دست یافتند.
 
در بازی نخست امروز شهرداری گرگان مدافع عنوان قهرمانی، در یک بازی راحت با نتیجه ۶۶ - ۹۱ از سد پالایش نفت آبادان گذشت تا هم‌چنان صدرنشین این گروه باشد.
 



شاگردان مهران حاتمی به‌ جز کوارتر سوم که ۱۹-۲۰ به سود پالایش نفت آبادان تمام شد، در کوارترهای اول، دوم و چهارم به ترتیب با نتایج ۱۱-۲۳، ۱۶-۲۰ و ۱۹-۲۹ پیروز شدند تا برنده بازی شوند.
 
اما دیگر بازی امروز یکی از پرامتیازترین مسابقات این فصل بود که ۹۳ - ۱۰۵ با برتری نظم آوران سیرجان مقابل نیروی زمینی تهران به پایان رسید. نظم آوران در حالی برنده این بازی شد که تنها در یک کوارتر به پیروزی دست یافت.
 
شاگردان علی آرزومندی با وجود شکست ۲۷-۳۳، ۲۴-۲۵ و ۲۲-۲۵ در کوارترهای اول، دوم و چهارم، تنها با برتری ۳۲-۱۰ در کوارتر سوم برنده این بازی حساس شدند.
