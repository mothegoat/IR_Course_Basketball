TITLE:
ظرفیت تماشاگران لیگ بسکتبال؛ هر تیم 50 نفر!
BODY:

به گزارش ورزش سه، بر اساس اعلام فدراسیون بسکتبال تماشاگران باید از طریق باشگاه خود برای حضور در سالن اقدام کنند و تعداد هواداران هر تیم برای هر مسابقه 50 نفر اعلام شده است!فرآیند حضور تماشاگران هر تیم در سالن آزادی به باشگاه های حاضر در مرحله نیمه نهایی هم ابلاغ شده، اما مشخص نیست این سهمیه 50 نفره به چه کسانی خواهد رسید. از سوی دیگر فدراسیون بسکتبال اعلام کرده تماشاگرانی می توانند بلیط بازی را تهیه کنند که از نوبت دز دوم واکسن آنها ۱۴ روز گذشته باشد. استفاده از ماسک و رعایت فاصله گذاری اجتماعی هم برای تماشاگران الزامی است.شیمیدر، شهرداری گرگان، نظم آوران سیرجان و ذوب آهن اصفهان چهار تیمی هستند که به مرحله نیمه نهایی راه یافتند و از 18 فروردین ماه مسابقات خود را به صورت سه از پنج برای راهیابی به فینال برگزار می کنند.
