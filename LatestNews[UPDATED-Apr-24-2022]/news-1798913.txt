TITLE:
لیگ NBA؛ وریرز از سد بوستون گذشت
BODY:

به گزارش "ورزش سه" و به نقل از تسنیم، تیم بسکتبال لس‌آنجلس لیکرز در بازی صبح امروز خود در لیگ اتحادیه ملی بسکتبال آمریکا، میهمان مینه‌سوتا تیمبروولوز بود و متحمل یک شکست دیگر شد. لبران جیمز 18 امتیاز و 10 ریباند و راسل وستبروک 14 امتیاز برای لیکرز کسب کردند. آنتونی دیویس، دیگر ستاره لیکرز، 20 دقیقه برای این تیم بازی کرد و به دلیل آسیب‌دیدگی زانو از زمین خارج شد. این چهاردهمین شکست لیکرز در مقابل 16 پیروزی این تیم بود.
 
تیم گلدن استیت وریرز در بازی صبح امروز خود که در حضور 19156 تماشاگر سالن تی‌دی گاردن برگزار شد، میزبانش بوستون سلتیکس را از پیش رو برداشت. استیفن کری 30 و اندرو ویگینز 27 امتیاز برای وریرز کسب کردند. گلدن استیت 24 پیروزی و 5 شکست در این فصل دارد. 
 
بروکلین نتس در صدر کنفرانس غرب قرار دارد و گلدن استیت، صدرنشین کنفرانس شرق است.



 نتایج دیدارهای صبح امروز به شرح زیر است:
میلواکی 112 - نیواورلینز 116 (وقت اضافه نخست)
لیکرز 92 - مینه سوتا 110
میامی 115 - اورلاندو 105
دنور 133 - آتلانتا 115
گلدن استیت 111 - بوستون 107
سان آنتونیو 128 - یوتا 126
شارلوت 116 - پورتلند 125
ممفیس 124 - ساکرامنتو 105
