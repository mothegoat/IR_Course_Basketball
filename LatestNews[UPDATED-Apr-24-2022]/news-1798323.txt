TITLE:
سرمربی تیم ملی بسکتبال با ویلچر معرفی شد
BODY:

به گزارش "ورزش سه" و به نقل از ایسنا، طی حکمی از سوی فدراسیون جانبازان و معلولان، مسعود فلاح سرمربی تیم ملی بسکتبال با ویلچر مردان شد.
 
وی که پیش از این نیز مربی تیم ملی بسکتبال با ویلچر بوده است، در حال حاضر هدایت تیم باشگاه آمل را در رقابت‌های لیگ برتر بسکتبال با ویلچر بر عهده دارد.
 



پیش از این عباس آقاکوچکی به مدت ۲ سال هدایت تیم ملی بسکتبال با ویلچر را برعهده داشت که به دلیل عملکرد ضعیف تیم در بازیهای پارالمپیک توکیو، این مسئولیت به مسعود فلاح سپرده شد.
