TITLE:
لیگ NBA؛ یوتا مغلوب فینیکس شد
BODY:

به گزارش "ورزش سه" و به نقل از تسنیم، تیم فینیکس سانز در چهل و ششمین بازی خود در فصل جاری لیگ اتحادیه ملی بسکتبال آمریکا به مصاف یوتا جز رفت و موفق به شکست میهمان خود شد. کریس پال 27 امتیاز، 9 ریباند و 14 پاس گل و دوین بوکر 33 امتیاز در هفتمین پیروزی متوالی سانز و جردن کلارکسون 22 امتیاز برای جز به دست آوردند.
 
تیم شیکاگو بولز در بازی امروز خود با حداقل اختلاف، اوکلاهماسیتی تاندر را از پیش رو برداشت. نیکولا ووسویچ 26 امتیاز و 15 ریباند برای بولز و شی الکساندر 31 امتیاز و 10 ریباند برای تاندر داشتند.
 
تیم کلیولند کاوالیرز نیز در حضور  17321 تماشاگر سالن «راکت مورتگیج فیلدهاوس» و با 20 امتیاز و 11 ریباند کوین لاو از سد نیویورک نیکس گذشت.
 



نتایج دیدارهای صبح امروز به شرح زیر است:
نیویورک 93 - کلیولند 95
ایندیانا 113 - نیواورلینز 117
شیکاگو 111 - اوکلاهماسیتی 110
یوتا 109 - فینیکس 115
