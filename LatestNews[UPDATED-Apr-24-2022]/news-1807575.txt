TITLE:
لیگ NBA؛ پیروزی گلدن استیت مقابل بروکلین
BODY:

به گزارش "ورزش سه" و به نقل از تسنیم، تیم بروکلین نتس در ادامه دیدارهای خود در لیگ اتحادیه ملی بسکتبال آمریکا، صبح امروز میهمان گلدن استیت وریرز بود و با اختلاف 4 امتیاز شکست خورد تا چهارمین باخت متوالی خود را تجربه کرده باشد.
اندرو ویگینز 24 امتیاز و 8 ریباند و استفین کری 19 امتیاز، 7 ریباند، 8 پاس گل و 3 توپربایی برای گلدن استیت داشتند. کایری اروینگ هم در غیاب جیمز هاردن و کوین دورانت که هر دو مصدوم بودند،‌ 32 امتیاز، 7 ریباند و 7 پاس گل برای نتس به دست آورد. بروکلین، تیم ششم کنفرانس شرق و گلدن استیت، تیم دوم کنفرانس غرب است.
 
در دیگر بازی امروز که در حضور  19831 تماشاگر امریکن ایرلاینز برگزار شد، تیم دالاس موریکس، شکست سنگینی را به میهمان خود ایندیانا پیسرز تحمیل کرد و با اختلاف 27 امتیاز این تیم را از پیش رو برداشت. لوکا دانچیچ 30 امتیاز و 12 پاس گل برای دالاس و دومانتاس سابونیس 21 امتیاز و 15 ریباند برای پیسرز داشتند.
 



نتایج دیدارهای امروز به شرح زیر است:
بروکلین 106 - گلدن استیت 110
بوستون 107 - نیواورلینز 97
ایندیانا 105 - دالاس 132
ساکرامنتو 101 - فیلادلفیا 103
تورونتو 124 - میامی 120
واشنگتن 95 - ممفیس 115
