TITLE:
لیگ بسکتبال؛ هاشمی، شاهین‌طبع را دبل کرد
BODY:

به گزارش ورزش سه و به نقل از ایسنا، در حساس‌ترین بازی از هفته چهاردهم لیگ برتر بسکتبال مردان ایران،از گروه ب مسابقات دو تیم شیمیدر قم و مهرام تهران به مصاف یکدیگر رفتند که در پایان، شاگردان مصطفی هاشمی موفق به کسب پیروزی مقابل حریف خود شدند.
 
این دیدار در خالی از ساعت ۱۸ به میزبانی سالن آزادی برگزار شد که در کوارتر نخست، تنها ۲۱ امتیاز به دست آمد و سهم مهرام ۱۳ و سهم شیمیدر ۸ امتیاز بود. در کوارتر دوم اما شاگردان مهران شاهین‌طبع ( تیم شیمیدر) عملکرد بهتری در حمله داشتند و ۲۰ - ۱۱ پیش افتادند تا در مجموع ۲۸ - ۲۴ پیروز به رختکن بروند.
 



با شروع کوارتر سوم، مصطفی هاشمی برای اینکه تیمش را به بازی برگرداند «دوان سامرز» را به جای «هولمن» وارد بازی کرد که در اواسط این‌ کوارتر، با تصمیم عجیب داور «سامرز» چهار خطایی شد تا هاشمی او را از بازی خارج کند. مهرام این کوارتر را ۱۸-۲۲ پیروز شد تا بازی ۴۶ - ۴۶ مساوی شود.
 
در کوارتر چهارم اما این سعید داورپناه بود که پرتاب‌های سه امتیازی خود را یکی پس از دیگری وارد سبد شیمیدر کرد تا مهرام ۴۶ - ۵۲ پیش بیافتد و شاهین‌طبع وادار به تقاضای وقت استراحت شود.
 
با نزدیک شدن بازی به لحظات پایانی،این تیم مهرام بود که ۴۹ ثانیه مانده به پایان مسابقه با چهار امتیاز متوالی محمد حسن‌زاده ۶۰ - ۶۴ پیش افتاد تا بار دیگر شاهین‌طبع تقاضای وقت استراحت کند. مهرام در پایان با نتیجه ۱۶-۲۱ پیروز کوارتر چهارم شد تا در مجموع، ۶۲ - ۶۷ برنده بازی حساس هفته شود.
 
امتیاز آورترین بازیکن این دیدار سعید داورپناه از تیم مهرام شد. او در این مسابقه ۱۷ امتیاز را به دست آورد.
 
مهرام با این برد موفق شد دوزادهمین پیروزی خود را کسب کرده و صدرنشین گروه ب شود. شیمیدر نیز با این تعداد برد و به دلیل تفاضل گل کم‌تر، در رتبه دوم این گروه قرار گرفت.
 
