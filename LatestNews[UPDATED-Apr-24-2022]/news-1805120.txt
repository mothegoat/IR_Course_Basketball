TITLE:
لیگ NBA| میلواکی و یوتا شکست خوردند
BODY:

به گزارش "ورزش سه" و به نقل از تسنیم، تیم لس‌آنجلس کلیپرز در چهل و پنجمین دیدار خود در فصل جاری لیگ اتحادیه ملی بسکتبال آمریکا در سالن کریپتو، میزبان ایندیانا پیسرز بود و با اختلاف 6 امتیاز حریف خود را شکست داد. نیکولا باتوم 32 امتیاز برای کلیپرز و دومانتاس سابونیس 19 امتیاز و 11 ریباند برای پیسرز داشتند.
 
تیم میلواکی باکس در بازی چهل و ششم خود با وجود 27 امتیاز یانیس آنتتوکمپو و 34 امتیاز کریس میدلتون از آتلانتا هاوکس شکست خورد. تری یانگ 30 امتیاز و 11 پاس گل برای هاوکس داشت.
در آخرین دیدار امروز، تیم لس‌‌آنجلس لیکرز با 25 امتیاز، 7 ریباند و 7 پاس گل لبران جیمز مقابل یوتا جز به پیروزی رسید. رودی گوبر نیز 19 امتیاز و 16 ریباند برای جز به ثبت رساند. یوتا تیم سوم و لیکرز تیم نهم کنفرانس غرب هستند. در این کنفرانس، فینیکس و گلدن استیت، صدرنشین هستند.
 
نتایج دیدارهای صبح امروز به شرح زیر است:



میلواکی 114 - آتلانتا 121
شیکاگو 106 - ممفیس 119
ایندیانا 133 - کلیپرز 139
پورتلند 98 - اورلاندو 88
تورونتو 99 - میامی 104
اوکلاهماسیتی 102 - دالاس 104
فینیکس 121 - سان آنتونیو 107
یوتا 95 - لیکرز 101
