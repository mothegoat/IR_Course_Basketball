TITLE:
لیگ NBA؛ یازدهمین شکست متوالی بروکلین
BODY:

به گزارش "ورزش سه" و به نقل از تسنیم، تیم بروکلین نتس در ادامه روند ناکامی‌های خود در لیگ اتحادیه ملی بسکتبال آمریکا، صبح امروز (یکشنبه) در حضور 19600 تماشاگر سالن FTX شهر میامی،‌ مغلوب میزبان خود شد و یازدهمین شکست متوالی را نیز تجربه کرد.کایری اروینگ 29 و کامرون توماس 22 امتیاز برای نتس به دست آوردند و بم آده‌بایو19 امتیاز و 14 ریباند برای میامی داشت. میامی هیت با 37 پیروزی و 20 شکست، صدرنشین کنفرانس شرق لیگ است.در بازی دیگری که در سالن چیس سنتر شهر سان‌فرانسیسکو برگزار شد، تیم گلدن استیت وریرز با اختلاف 2 امتیاز از سد میهمان خود لس‌آنجلس لیکرز گذشت. لبران جیمز 26 امتیاز و 15 ریباند برای لیکرز و کلی تامپسون 33 امتیاز برای گلدن استیت وریرز کسب کردند.لیکرز با 26 پیروزی و 31 شکست، تیم نهم و گلدن استیت با 42 پیروزی و 15 شکست، تیم دوم کنفرانس غرب لیگ NBA هستند.


برخی کارشناسان بسکتبال آمریکا، لیکرز فصل جاری را با وجود داشتن بازیکنان شاخصی مثل لبران جیمز، آنتونی دیویس، راسل وستبروک و کارملو آنتونی، نمونه بسیار خوبی برای مطالعه مدیریت ناموفق می‌دانند.نتایج دیدارهای صبح امروز به شرح زیر است:بروکلین 111 - میامی 115لیکرز 115 - گلدن استیت 117نیویورک 103 - پورتلند 112ممفیس 125 - شارلوت 118ساکرامنتو 123 - واشنگتن 110سان آنتونیو 124 - نیواورلینز 114کلیولند 93 - فیلادلفیا 103دنور 110 - تورونتو 109اوکلاهماسیتی 101 - شیکاگو 106کلیپرز 99 - میلواکی 97اورلاندو 105 - فینیکس 132
