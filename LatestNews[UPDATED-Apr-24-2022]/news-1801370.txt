TITLE:
برد مهرام در لیگ بسکتبال با درخشش داورپناه
BODY:

به گزارش "ورزش سه" و به نقل از ایسنا، عصر امروز (پنج‌شنبه) ۹ دی ۱۴۰۰، در جریان بازی‌های هفته سیزدهم گروه ب لیگ برتر بسکتبال مردان ایران، تیم بسکتبال مهرام تهران موفق شد حریف خود صنعت مس رفسنجان را با نتیجه‌ای قاطع شکست دهد. 
 
شاگردان هاشمی که پایین‌تر از شیمیدر قم در رتبه دوم گروه خود قرار دارند، کوارترهای اول، دوم و سوم این بازی را به ترتیب با نتایج ۱۹-۱۱، ۲۲-۱۹ و ۲۶-۱۸ بردند تا با با وجود شکست ۱۵-۱۹ در کوارتر چهارم، ۸۲ - ۶۷ پیروز بازی شوند.
 



سعید داورپناه گارد تیم مهرام تهران با کسب ۲۵ امتیاز، ۳ ریباند و ۲ پاس گل، ضمن اینکه امتیاز آورترین بازیکن زمین شد، با تأثیرگذاری ۲۴ نیز بهترین بازیکن این مسابقه بود.
 
«آلان مور» و یعقوب شالوسی نیز دو گارد تیم مس رفسنجان بودند که هر کدام با وجود کسب ۱۵ امتیاز، نتوانستند مانع شکست تیم خود شوند. 
 
در دیگر بازی این گروه نیز دو تیم رعد پدافند هوایی تهران و صنایع هرمزگان به مصاف یکدیگر خواهند رفت. 
 
