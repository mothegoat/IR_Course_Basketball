TITLE:
لیگ برتر بسکتبال؛ پیروزی آسان نظم آوران
BODY:

به گزارش ورزش سه و به نقل از تسنیم، تیم‌های نظم‌آوران سیرجان و خانه بسکتبال خوزستان در آغاز هفته دهم لیگ برتر و از گروه الف این مسابقات از ساعت 15 امروز سه‌شنبه 23 آذر 1400 به مصاف هم رفتند که این دیدار به سود تیم سیرجانی تمام شد.
 
نظم آوران در این دیدار با حساب 90 بر 64 برنده شد. نتیجه کوارترهای این مسابقه 24 بر 16، 21 بر 21، 19 بر 13 و 26 بر 15 بود.
 
آرش ثابتی 25 امتیاز، 6 ریباند و 2 پاس گل برای خانه بسکتبال و نیکولا دراگوویچ 23 امتیاز و 11 ریباند و ابراهیم بیگی 12 امتیاز و 14 ریباند برای نظم آوران داشتند.
 



نظم آوران با 17 امتیاز از 7 پیروزی و 3 شکست به مکان دوم جدول گروه الف صعود کرد و خانه بسکتبال با 11 امتیاز از 2 پیروزی و 7 شکست، تیم هفتم گروه است.
 
 
