TITLE:
برتری تیم بسکتبال سه نفره بانوان مقابل قطر
BODY:

به گزارش "ورزش سه" به نقل از مهر، دیدار با قطر دومین دیدار تیم بسکتبال سه نفره زیر ۲۳ سال دختران در رقابت های مقدماتی جام جهانی بود که شامگاه جمعه در قطر برگزار شد.در این دیدار شاگردان نیکا بیک لیک لی با نتیجه ۲۱ بر ۳ برابر حریف میزبان خود به برتری دست یافتند. آنها پیش از این نتیجه دیدار برابر نیوزلند را واگذار کرده بودند.تیم دختران ایران با ترکیب نگین رسولی، فاطمه آقازادگان، غزل محسنی و آیدا گلمحمدی دو دیدار خود را در گروه اول مسابقات بسکتبال سه نفره زیر ۲۳ سال مقدماتی جام جهانی برگزار کرد.
