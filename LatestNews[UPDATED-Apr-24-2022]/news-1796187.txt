TITLE:
شکست صدرنشینان در بروکلین و سان‌فرانسیسکو
BODY:

به گزارش "ورزش سه" و به نقل از تسنیم، تیم‌های صدرنشین کنفرانس شرق لیگ اتحادیه ملی بسکتبال آمریکا، صبح امروز در حضور 18116 تماشاگر سالن بارکلی سنتر شهر بروکلین به مصاف هم رفتند که برنده این بازی، تیم شیکاگو بولز بود. بولز با 31 امتیاز زک لاوین و 29 امتیاز دی‌مار دیروزن مقابل میزبان خود، بروکلین نتس به برتری رسید ولی همچنان در جایگاه دوم این کنفرانس باقی ماند. کوین دورانت 28 امتیاز و 10 ریباند و جیمز هاردن 14 امتیاز و 14 پاس گل برای بروکلین داشتند.
 
تیم گلدن استیت وریرز نیز به عنوان صدرنشین کنفرانس غرب در بازی امروز خود، مغلوب سان آنتونیو اسپرز شد. دیونته ماری 23 امتیاز و 12 ریباند برای اسپرز و استیفن کری 27 امتیاز و 8 ریباند برای وریرز در این بازی داشتند.
تیم بوستون سلتیکس نیز در بیست و چهارمین بازی خود در فصل جاری لیگ NBA، شکست سنگینی را به پورتلند تریل بلیزرز تحمیل کرد و میزبان خود را با اختلاف 28 امتیاز از پیش رو برداشت. جیسون تیتوم 31 امتیاز و 10 ریباند و دنیس شرودر هم 31 امتیاز دیگر برای بوستون در این بازی به دست آوردند. سی‌جی مک‌کالم هم 24 امتیاز برای پورتلند داشت.
 
نتایج دیدارهای صبح امروز به شرح زیر است:



شیکاگو 111 - بروکلین 107
میامی 102 - میلواکی 124
ممفیس 97 - دالاس 90
سان آنتونیو 112 - گلدن استیت 107
بوستون 145 - پورتلند 117
کلیپرز 99 - ساکرامنتو 104
