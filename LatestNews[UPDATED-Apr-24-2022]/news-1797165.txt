TITLE:
لیگ برتر بسکتبال؛ اکسون از سد هرمزگان گذشت
BODY:

به گزارش ورزش سه و به نقل از تسنیم، تیم‌های اکسون و صنایع هرمزگان در هفته هشتم لیگ برتر بسکتبال و از گروه «ب» این مسابقات، امروز پنجشنبه 18 آذر 1400 به مصاف هم رفتند که این بازی با نتیجه 72 بر 63 به سود اکسون به پایان رسید.
 
اکسون در نیمه نخست، عملکرد خوبی نداشت و در هر 2 کوارتر با حساب 19 بر 27 و 9 بر 13 شکست خورد اما در نیمه دوم، متحول شد و 24 بر 16 و 20 بر 7 حریف جنوبی خود را شکست داد.
 
کورین هنری با 27 امتیاز، 3 ریباند و 5 پاس گل، موثرترین بازیکن اکسون بود و کریلو فسنکو 14 امتیاز و 11 ریباند و علی جمشیدی 15 امتیاز و 10 ریباند برای هرمزگان داشتند.




 

 
