TITLE:
تست کرونای لژیونر ایرانی در آلمان مثبت شد
BODY:

به گزارش "ورزش سه"، بهنام یخچالی، گارد راس تیم ملی بسکتبال ایران که در این فصل در ترکیب تیم MBC به میدان می‌رود، یکی از 9 بازیکنی است که به کرونا مبتلا شده و در قرنطینه به سر می‌برد. 

به این ترتیب بازی‌های تیم میتل‌دوچر در بوندس‌لیگا به تعویق افتاده و‌ این تیم که قرار بود امروز به مصاف لودویزبورگ برود، فعلا حتی تمرین هم نخواهد داشت. 

بهنام یخچالی نیز تمرینات خود را بعد از پایان دوران قرنطینه از سر خواهد گرفت. این لژیونر ایرانی اخیرا یکی از گزینه‌های قرار گرفتن در تیم آل استار بوندس‌لیگا شده بود و حالا با ابتلا به کرونا، وقفه‌ای در کار او و تیمش به‌وجود خواهد آمد.
