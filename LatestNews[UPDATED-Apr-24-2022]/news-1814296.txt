TITLE:
لیگ NBA؛ لیکرز و وریرز شکست خوردند
BODY:

به گزارش "ورزش سه" و به نقل از تسنیم، تیم لس‌آنجلس لیکرز در ادامه دیدارهای خود در فصل جاری لیگ اتحادیه ملی بسکتبال آمریکا، صبح امروز (سه‌شنبه) در سال AT&T میهمان سان آنتونیو اسپرز بود و در غیاب لبران جیمز، شکست خورد.نکته قابل توجه دیدار اسپرز و لیکرز، تعداد پیروزی‌های گرگ پاپاویچ، سرمربی اسپرز بود. او با ثبت 1335 پیروزی در لیگ NBA به رکورد دان نلسون رسید. پاپاویچ با کسب یک پیروزی دیگر، صاحب بیشترین تعداد پیروزی در تاریخ لیگ خواهد شد.نلسون در این مورد گفته که نمی‌تواند بیشتر از این برای شکسته شدن رکوردش توسط «پاپ» صبر کند و می‌خواهد این رکورد به نام سرمربی اسپرز ثبت شود.در دیگر  بازی امروز که در حضور 19542 تماشاگر «بال آره‌نا» انجام شد، تیم دنور ناگتس با تریپل دابل نیکولا یوکیچ مقابل میهمان خود گلدن استیت وریرز به پیروزی رسید. یوکیچ در این دیدار  32 امتیاز، 15 ریباند و 13 پاس گل برای دنور کسب کرد. استیفن کری، ستاره گلدن استیت در این مسابقه غایب بود.


نیکولا یوکیچ در 23 بازی گذشته، 11 بار و در این فصل 18 بار تریپل دابل کرده است.پورتلند تریل بلیزرز، سنگین‌ترین شکست امروز به نام خود ثبت کرد و با اختلاف 43 امتیاز مغلوب مینه سوتا تیمبروولوز شد.نتایج دیدارهای صبح امروز به شرح زیر است:نیویورک 131 - ساکرامنتو 115لیکرز 110 - سان آنتونیو 117آتلانتا 110 - دیتریت 113شیکاگو 106 - فیلادلفیا 121هیوستون 106 - میامی 123پورتلند 81 - مینه سوتا 124یوتا 103 - دالاس 111گلدن استیت 124 - دنور 131
