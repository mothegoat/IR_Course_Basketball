TITLE:
لیگ NBA؛ مدعیان شکست خوردند
BODY:

به گزارش "ورزش سه" و به نقل از تسنیم، تیم بروکلین نتس، صدرنشین کنفرانس شرق لیگ اتحادیه ملی بسکتبال آمریکا در بازی صبح یک‌شنبه خود از اورلاندو مجیک شکست خورد. جیمز هاردن و کوین دورانت در این دیدار برای نتس بازی نکردند.
 
تیم گلدن استیت وریرز نیز که برای انجام سی‌امین بازی فصل جاری NBA راهی کانادا شده بود در حضور 7988 تماشاگر سالن اسکوشیا بانک، با اختلاف 19 امتیاز شکست خورد. سرمربی گلدن استیت در این دیدار به استیفن کری، ستاره تیمش استراحت داده بود.
 
تیم میلواکی باکس هم در خانه با اختلاف 29 امتیاز، مغلوب کلیولند کاوالیرز شد. یانیس آنتتوکمپو، ستاره یونانی باکس در این دیدار به خاطر پروتکل‌های بهداشتی، غایب بود.
 



نتایج دیدارهای صبح امروز به شرح زیر است:‌
اورلاندو 100 - بروکلین 93
کلیولند 119 - میلواکی 90
نیویورک 107 - بوستون 114
گلدن استیت 100 - تورونتو 119
کلیپرز 103 - اوکلاهماسیتی 104
واشنگتن 109 - یوتا 103
