TITLE:
لیگ NBA؛ پیروزی لیکرز در غیاب جیمز
BODY:

به گزارش "ورزش سه" و به نقل از تسنیم، تیم بروکلین نتس در ادامه دیدارهای خود در لیگ اتحادیه ملی بسکتبال آمریکا، صبح امروز میزبان نیویورک نیکس بود و موفق به شکست حریف خود شد. کوین دورانت 27 امتیاز و 9 پاس گل و جیمز هاردن 34 امتیاز، 10 ریباند، 78 پاس گل و 3 توپربایی برای نتس داشتند. جولیوس رندل هم 24 امتیاز، 9 ریباند و 8 پاس گل به سود نیکس و به نام خود ثبت کرد. بروکلین با 15 پیروزی و 6 شکست، صدرنشین کنفرانس شرق است.
 
در بازی دیگری که با حضور 12459 تماشاگر سالن گلدن وان سنتر برگزار شد، تیم لس‌آنجلس لیکرز در غیاب فوق ستاره خود بر ساکرامنتو کینگز غلبه کرد. آنتونی دیویس 25 امتیاز و 7 ریباند و راسل وستبروک 23 امتیاز، 5 ریباند و 6 پاس گل برای لیکرز داشتند. ریچوان هولمز نیز 27 امتیاز و 9 ریباند برای کینگز به دست آورد.
 
لبران جیمز، فوق ستاره لیکرز به دلایل مسائل بهداشتی و سلامتی مرتبط با کرونا، حدود 10 روز از همراهی تیم خود محروم است.



تیم فینیکس سانز که روی دور پیروزی است در حضور 17071 تماشاگر سالن فوت‌پرینت‌، میزبان گادن استیت وریرز، دیگر تیم مدعی کنفرانس غرب بود و این تیم را با اختلاف 8 امتیاز شکست داد. دی‌آندری ایتون 24 امتیاز و 11 ریباند برای فینیکس در هفدهمین پیروزی متوالی این تیم کسب کرد و جردن پول هم 28 امتیاز برای وریرز به دست آورد.
 
نتایج دیدارهای صبح امروز لیگ به شرح زیر است:
لیکرز 117 - ساکرامنتو 92
گلدن استیت 96 - فینیکس 104
دیترویت 92 - پورتلند 110
نیویورک 110 - بروکلین 112
ممفیس 98 - تورونتو 91
