TITLE:
قهرمانی شیمیدر در لیگ بسکتبال بانوان
BODY:

به گزارش "ورزش سه"، چهارمین دیدار مرحله فینال لیگ برتر بسکتبال بانوان ظهر امروز برگزار شد و تیم‌های گروه بهمن تهران و شیمیدر قم به مصاف یکدیگر رفتند. شیمیدر قم که پیش از این دو برد کسب کرده بود و نیاز به یک پیروزی دیگر داشت، در پایان این مسابقه با نتیجه ۷۲ بر ۵۷ تیم گروه بهمن را شکست داد و مقام قهرمانی این دوره از رقابت‌ها را کسب کرد.تیم شیمیدر قم با این پیروزی در مجموع با نتیجه ۳ بر یک مقابل گروه بهمن به برتری رسید و جام قهرمانی را به دست آورد.تیم گروه بهمن هم پس از دو سال قهرمانی پیاپی به عنوان نایب قهرمانی بسنده کرد.کویی نان، بازیکن آمریکایی تیم شیمیدر با ۱۱ امتیاز و ۱۸ ریباند دبل دبل کرد و با کارایی ۲۸ چهره برجسته جشن قهرمانی شیمیدر بود.
