TITLE:
بمب نقل و انتقالات بسکتبال خنثی شد؟!
BODY:

به گزارش "ورزش سه"، روز گذشته بود که باشگاه شهرداری گرگان، مدافع عنوان قهرمانی لیگ برتر بسکتبال از جذب حامد حدادی خبر داد؛ اتفاقی که به یک بمب نقل و انتقالاتی در لیگ بسکتبال بدل شد.گرگانی ها که قصد داشتند با جذب سنتر 218 سانتی متری تیم ملی و یکی از بهترین های آسیا گام بزرگی به سوی تکرار قهرمانی بردارند، خیلی زود متوجه نقض یک بند از آیین نامه لیگ برتر شدند.در بند 14 آیین نامه لیگ تیم‌ها می‌توانند بازیکنان مورد نظر خود را برای جذب و بازی در پلی آف به فدراسیون معرفی کنند و بعد از اینکه از تیم فعلی اش آزاد شد، کارت بازی اش را دریافت کنند، اما ظاهرا صورتجلسه دیگری در مورد شرایط برگزاری لیگ وجود داشته که عنوان کرده پس از معرفی بازیکن باید کارت بازی اش هم صادر شود.با این شرایط و با توجه به اینکه حدادی هم اکنون با تیم سیچوان قرارداد دارد، نمی تواند حتی بعد از پایان کارش و رسیدن تیمش به پلی آف در لیگ برتر بسکتبال ایران به میدان برود.لیگ برتر بسکتبال احتمالا تا اواسط اردیبهشت ماه ادامه دار است و شهرداری گرگان قصد داشت در مرحله پلی آف از ستاره بسکتبال آسیا استفاده کند.
