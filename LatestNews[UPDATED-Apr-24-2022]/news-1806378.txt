TITLE:
کرونا ۴ بازی لیگ بسکتبال را لغو کرد
BODY:

به گزارش "ورزش سه" و به نقل از ایسنا، با توجه به ابتلای بازیکنان و اعضای کادرفنی تیم‌های مهرام تهران و آویژه صنعت پارسا مشهد به ویروس کرونا، دیدارهای این دو تیم در روزهای دوشنبه و چهارشنبه (۴ و ۶ بهمن) برگزار نخواهد شد.
 
تیم آویژه صنعت مشهد روزهای ۴ و ۶ بهمن به ترتیب با تیم‌های خانه بسکتبال خوزستان و مس کرمان بازی داشت.
 



مهرام تهران نیز در روزهای ۴ و ۶ بهمن به ترتیب با تیم‌های مس کرمان و خانه بسکتبال خوزستان بازی داشت. 
 
در حال حاضر مسابقات مرحله دوم دور مقدماتی لیگ برتر بسکتبال، در چهار گروه چهار تیمی پیگیری می‌شود. 
