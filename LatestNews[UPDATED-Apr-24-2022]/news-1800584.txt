TITLE:
پیروزی خانه بسکتبال خوزستان بدون سرمربی
BODY:

به گزارش ورزش سه و به نقل از ایسنا، در ادامه بازی‌های هفته سیزدهم گروه الف لیگ برتر بسکتبال مردان ایران، امشب (یک‌شنبه) ۵ دی ۱۴۰۰ تیم بحران زده خانه بسکتبال خوزستان موفق شد برابر حریف خود نیروی زمینی تهران به پیروزی دست پیدا کند.
 
تیم خانه بسکتبال خوزستان در این دیدار با وجود شکست ۴۰- ۳۶ در نیمه نخست، با عملکرد خوب در کوارترهای سوم و چهارم ضمن جبران اختلاف ایجاد شده با نتیجه ۶۹ - ۷۳ به پیروزی دست یافت.
 



کوارترهای دوم و چهارم این بازی به ترتیب با نتایج ۲۰-۲۰ و ۱۹-۱۹ مساوی شد، در کوارتر اول نیروی زمینی ۲۰-۱۶ پیروز شد و در کوارتر سوم هم خانه بسکتبال خوزستان ۱۰-۱۸ به برد رسید.
 
این برد خانه بسکتبال خوزستان در حالی به دست آمد که حماد سامری سرمربی این تیم، در اعتراض به مشکلات مالی موجود از حضور در اردوی تیمش خود داری کرده بود.
