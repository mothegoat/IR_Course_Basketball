TITLE:
لیگ برتر بسکتبال؛ پیروزی آویژه در وقت اضافه
BODY:

به گزارش ورزش سه و به نقل از تسنیم، تیم‌های آویژه صنعت مشهد و پدافند هوایی تهران در هفته دهم لیگ برتر بسکتبال و از گروه ب این مسابقات، امروز (یکشنبه - 28 آذر 1400) به مصاف هم رفتند که برنده این بازی، تیم مشهدی بود.
 
دو تیم در وقت قانونی به تساوی 71 - 71 رسیدند، ولی آویژه صنعت در پایان وقت اضافه نخست 87 بر 82 برنده شد.
 
نوید خواجه زاده 24 امتیاز و مرتضی طاهری 12 امتیاز و 13 ریباند برای آویژه صنعت کسب کردند. 31 امتیاز و 9 ریباند علی نصیری نیز نتوانست مانع شکست پدافند شود.
 



پدافند از سه پیروزی و هفت شکست خود، 13 امتیاز دارد و آویژه صنعت با پنج پیروزی و پنج شکست، 15 امتیازی است.
 
فردا (دوشنبه) در ادامه این مسابقات، مس رفسنجان با سپاهان اصفهان روبه‌رو می‌شود و صنایع هرمزگان با شیمیدر قم جدال می‌کند.
 
