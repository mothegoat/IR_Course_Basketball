TITLE:
جمشیدی: فشار زیادی روی تیم ما بود
BODY:

به گزارش ورزش سه و به نقل از تسنیم ، محمد جمشیدی در مورد پیروزی 80 بر 68 تیم ملی بسکتبال ایران مقابل سوریه در پنجره دوم انتخابی جام جهانی 2023 اظهار داشت: به خاطر شکست در دیدار قبلی مقابل قزاقستان تحت فشار زیادی بودیم. در این بازی عملکرد بهتری در دفاع داشتیم و بازیکنان سوریه را متوقف کردیم. در نهایت این تیم را شکست دادیم.ملی‌پوش بسکتبال ایران که در این دیدار 41 امتیاز به دست آورد، گفت: مهم برای ما پیروزی بود. خوشحالم که هم‌تیمی‌های من به من اعتماد داشته و توپ را به من رساندند. همانطور که گفتم فشار زیادی روی تیم ما بود و ما با هماهنگی بیشتر توانستیم یکی از بهترین بازی‌های خود را ارائه کنیم و با گردش توپ بسیار خوب برنده از زمین خارج شویم.
