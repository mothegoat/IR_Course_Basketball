TITLE:
بروکلین و میلواکی بر حریفان غلبه کردند
BODY:

به گزارش "ورزش سه" و به نقل از تسنیم، تیم لس‌آنجلس لیکرز در ادامه دیدارهای خود در فصل جاری لیگ اتحادیه ملی بسکتبال آمریکا، میهمان اوکلاهماسیتی تاندر بود و حریف خود را شکست داد. لبران جیمز با ثبت 33 امتیاز، 5 ریباند، 6 پاس گل، 3 توپربایی و 2 دفاع، ستاره لیکرز بود. آنتونی دیویس در این بازی برای لیکرز به میدان نرفت. لیکرز در این فصل 14 پیروزی و 13 شکست دارد.
 
تیم بروکلین نتس به عنوان یکی از مدعیان قهرمانی با حضور 17074 تماشاگر سالن استیت فارم، میهمان آتلانتا هاوکس بود و موفق به شکست این تیم شد. کوین دوارنت 31 امتیاز و جیمز هاردن 20 امتیاز و 11 پاس گل برای نتس داشتند. تری یانگ هم 31 امتیاز، 7 ریباند و 10 پاس گل برای هاوکس به ثبت رساند.
 
تیم میلواکی باکس، مدافع عنوان قهرمانی لیگ با 41 امتیاز، 17 ریباند، 5 پاس گل و 3 توپربایی مقابل هیوستون راکتس به پیروزی رسید. کریستین وود هم 21 امتیاز و 13 ریباند برای راکتس به دست آورد.
 



نتایج دیدارهای صیح امروز به شرح زیر است:‌
بروکلین 113 - آتلانتا 105
میلواکی 123 - هیوستون 114
لیکرز 116 - اوکلاهماسیتی 95
ساکرامنتو 123 - شارلوت 124
دالاس 93 - ایندیانا 106
نیویورک 87 - تورونتو 90
کلیولند 123 - مینه سوتا 106
دیترویت 93 - نیواورلینز 109
بوستون 90 - فینیکس 111
