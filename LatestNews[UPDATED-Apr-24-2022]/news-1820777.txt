TITLE:
آرای انضباطی 2 بازیکن تیم بسکتبال شهرداری گرگان اعلام شد
BODY:

به گزارش "ورزش سه" و به نقل از روابط عمومی فدراسیون بسکتبال، کمیته انضباطی فدراسیون بسکتبال در خصوص رسیدگی به تخلفات رسول مظفری و مصاحبه محمد جمشیدی بازیکنان تیم شهرداری گرگان در بازی مورخ 25 فروردین مقابل شیمیدر قم تشکیل جلسه داد که آرای صادره با توجه به گزارش ناظر مسابقه و نماینده فدراسیون به شرح زیر است:1- یک جلسه محرومیت تعلیقی آقای رسول مظفری از حضور در مسابقات ورزشی (موضوع بند 3 ماده 8 آیین نامه انضباطی مسابقات ورزشی) که طول دوران تعلیق به مدت سه ماه است.2- آقای محمد جمشیدی تذکر کتبی و درج در پرونده.این رای مطابق با ماده (9) آیین نامه انطباطی قابل تجدید نظرخواهی می‌باشد. معترض می‌تواند درخواست تجدید نظرخواهی خود را حداکثر ظرف یک هفته از تاریخ ابلاغ رای، به دبیرخانه فدراسیون تسلیم و سررسید دریافت نماید. در صورت عدم اعتراض ، مفاد این رای از تاریخ انقضای مهلت مذکور قطعی و لازم الاجرا خواهد بود.



