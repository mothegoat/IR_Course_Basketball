TITLE:
نمایش فوق‌العاده حدادی در روز برد سیچوان
BODY:

به گزارش "ورزش سه"، در هفته پانزدهم مسابقات لیگ بسکتبال چین، امروز تیم سیچوان که حامد حدادی، سنتر ایرانی را در اختیار دارد، به مصاف شاندونگ رفت. 

حدادی که شب گذشته با انتشار یک استوری از سرمای عجیب ایالت شاندونگ و دمای 26- درجه خبر داده بود، تقریبا در تمامی دقایق این مسابقه در زمین بود و نقش بسیار کلیدی برای تیمش بازی کرد. 

در پایان مسابقه این سیچوان بود که با نتیجه نزدیک 102 بر 101 برنده از زمین خارج شد تا یک برد شیرین خارج از خانه را کسب کند. 

سنتر ایرانی سیچوان در این مسابقه 21 امتیاز، 18 ریباند، 15 پاس گل و 2 بلاک را از خود به ثبت رساند تا در فصل جدید CBA برای اولین بار یک تریپل دبل را ثبت کند. 




این پنجمین برد سیچوان در لیگ بسکتبال چین بود، اما این تیم همچنان در رده چهاردهم باقی ماند.
