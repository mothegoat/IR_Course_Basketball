TITLE:
حامد حدادی:تیم ملی از حریفانش عقب است
BODY:

به گزارش "ورزش سه" به نقل از مهر، حامد حدادی که طی ماه های گذشته در لیگ چین شرکت داشت در مورد شرایط تمرین و بازی در این مسابقات با توجه به شرایط گفت: سخت گیری در رعایت پروتکل های بهداشتی به حدی بود که به معنای واقعی در حالت حباب بودیم یعنی فقط از محل تمرین به هتل و سالن مسابقات و بر عکس رفت و آمد داشتیم. با وجود همه این سخت گیری ها شانگهای درگیر است، روز آخر که من آنجا بودم در حال تصمیم گیری برای بسته شدن فرودگاه ها بود.وی با تاکید بر حرفه ای بودن لیگ بسکتبال چین تصریح کرد: برای برگزاری دیدارهای لیگ بسکتبال چین از لیگ NBA الگو برداری شده است. از نظر اسپانسرینگ، پخش تلویزیونی و فروش بلیت اقداماتی انجام شده که کیفیت مسابقات و دیدارها را بالا برده است.این ملی پوش بسکتبال در مورد وضعیت تیم ملی و فاصله ای که میان نسل فعلی با نسل قبل ایجاد شده است، خاطرنشان کرد: یک وقفه پیش آمده است چون طی سال های اخیر استعدادیابی خوبی نداشتیم و لیگ پویایی هم برگزار نشده است. پشتوانه تیم ملی لیگ خوب است ک با حضور بازیکن خارجی بهتر می شود در حالیکه تا سال گذشته بازیکنان خارجی از معمولا از مرحله پلی آف جذب تیم ها می شدند و به همین دلیل نمی توانستند تاثیرگذاری لازم را در بسکتبال ما داشته باشند.وی ادامه داد: وقتی من ۱۸ - ۱۷ ساله بودم کنار بازیکنان بزرگ بازی می کردم و خیلی تجربه های خوبی برایم داشت. البته برای فصل جاری لیگ تیم هایی مانند شهرداری گرگان، شیمیدر و سیرجان از ابتدای فصل بازیکنان خارجی خود را جذب کردند و این خوب بود.


وی همچنین به دوران نوجوانی خود در بسکتبال اشاره کرد و یادآور شد: آن زمان در سال ۶۰ - ۵۰ بازی انجام می دادیم، الان تعداد بازی ها در رده سنی نوجوانان و جوانان کم شده است. با چند بازی لیگ را جمع و جور می کنند و قهرمان را مشخص می کنند و این اصلا خوب نیست. در کل بازی کم خوب نیست. تمرین لازم است اما جای بازی را نمی گیرد.این ملی پوش بسکتبال همچنین به یک مسئله مربوط به ترکیب تیم ملی در بازی های المپیک اشاره کرد و گفت: اگر بخواهم رک و راست صحبت کنم باید بگویمدوست نداشتم بازیکنی که ۴۰ - ۳۰ روز به ترکیب اردونشینان اضافه شده بود، بیاید و در المپیک بازی کند و از طرفی بازیکنی که چندسال خاک خورده و در شرایط سخت تمرین کرده است، نباشد. اعتقادم این بود که حداقل این بازیکنان هم دعوت می شدند، می آمدند و در تمرینات شرکت می کردند. در هر صورت خیلی از تصمیم گیری ها به خاطر المپیک بود اما خیلی ها در ایران آرزوی المپیک و بازی در این بازی ها را داشتند اما به آنها فرصت داده نشد.وی در پاسخ به این پرسش که «در دو المپیک حضور داشته اید. فکر می کنید در سومین المپیک هم حضور دارید؟»، خاطرنشان کرد: بعید می دانم. اردیبهشت ماه وارد ۳۷ می شوم و فکر نمی کنم اما سعی می کنم به نسل جدید کمک کنم.حامد حدادی در پایان با تاکید بر اینک بسکتبال ایران تابستان شلوغ و سنگینی پیش رو دارد، گفت: رئیس فدراسیون کار سختی در پیش دارد. امیدوارم جامعه بسکتبال دست به دست هم بدهیم تا تابستان خوبی داشته باشیم. پنجره های انتخابی جام جهانی، کاپ آسیا و بازی های آسیایی رویدادهایی هستند که باید در آنها شرکت کنیم. همه تیم های شرکت کننده در این تورنمنت ها قوی هستند و ما عقب هستیم.
