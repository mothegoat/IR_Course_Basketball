TITLE:
هیچ اتفاقی درباره لبران جیمز غیرممکن نیست!
BODY:

به گزارش ورزش سه، لبران جیمز فوق‌ستاره تیم لس‌آنجلس لیکرز در لیگ اتحادیه ملی بسکتبال آمریکا در فصل جاری و آینده با لیکرز قرارداد دارد. ناامیدی از آینده لیکرز در حرکات و صحبت‌های جیمز مشهود است. او در مصاحبه روز شنبه خود باز هم اعلام کرد دوست دارد با پسرش برانی که دانش‌آموز دبیرستانی است در یک تیم در NBA بازی کند.همه این شواهد نشان می‌دهد که لبران در فصل‌های پیش رو تیمش را عوض خواهد کرد. او در این مورد گفت: درها برای انتقال من بسته نیست. من نمی‌گویم که به کلیولند برمی‌گردم و بازی می‌کنم، نمی‌دانم آینده من چه خواهد شد. من حتی نمی‌دانم چه زمانی بازیکن آزاد هستم.نکته اول: لبران قطعاً می‌داند که چه زمانی بازیکن آزاد است. او مرد باهوشی است.نکته دوم: سیاست لبران برای مذاکره این است که همه گزینه‌ها تا لحظه پایانی برایش فعال و در دسترس باشند. طرز تفکر او تغییر نکرده است.


نکته سوم:‌ آیا تیم کلیولند کاوالیرز هم لبران جیمز را می‌خواهد؟ کلیولند با 35 پیروزی و 23 شکست در مکان چهارم جدول کنفرانس شرق است. داریوس گارلند ستاره جوان و این روزهای تیم پس از خروج لبران از کلیولند است. کاوز پس از رفتن جیمز نتوانسته به پلی‌آف برسد. جیمز فرهنگ و جریان حرکت هر تیمی را تغییر می‌دهد، ولی کلیولند در حال حاضر به چنین تغییری نیاز ندارد.نکته چهارم، برانی است. اگر لبران در سال‌های پیش رو لیکرز را ترک کند به تیمی می‌رود که فرزندش، برانی را درفت کرده باشد.جیمز در این مورد می‌گوید: آخرین سال بازی من با پسرم خواهد بود. او هر جا برود من هم آنجا می‌روم. هر کاری خواهم کرد تا یک سال در کنار پسرم بازی کنم. پول در این مسئله اصلاً برایم مهم نیست.بازگشت لبران جیمز به کلیولند، محتمل نیست مگر اینکه بخواهد با بستن قررادادی یک روزه با پیراهن شهر زادگاهش بازنشسته شود. هیچ اتفاقی در NBA غیرممکن نیست به ویژه اگر در مورد لبران جیمز باشد.
