TITLE:
تیم بسکتبال سه نفره بانوان مغلوب نیوزلند شد
BODY:

به گزارش "ورزش سه" به نقل از مهر، دیدار تیم های بسکتبال سه نفره زیر ۲۳ سال ایران و نیوزلند در چارچوب رقابت های مقدماتی جام جهانی امروز جمعه در قطر برگزار شد که طی آن تیم کشورمان با نتیجه ۱۱ بر ۲۰ مقابل حریف خود متحمل شکست شد.تیم بسکتبال سه نفره زیر ۲۳ سال دختران ایران با ترکیب نگین رسولی، فاطمه آقازادگان، غزل محسنی و آیدا گلمحمدی در مسابقات مقدماتی جام جهانی شرکت کرده است. این تیم که در گروه اول مسابقات با نیوزلند و قطر همگروه است تا ساعاتی دیگر دومین دیدار خود را برابر قطر برگزار می کند.نیکا بیک لیک لی هدایت تیم بسکتبال سه نفره زیر ۲۳ دختران را بر عهده دارد. افسانه حسن نایبی و صنم کوهی به عنوان مدیرفنی و سرپرست کنار وی هستند.در پایان دیدارهای دوره ای دو تیم راهی مرحله نیمه نهایی می شوند.



