TITLE:
ماجرای عجیب بهنام یخچالی و کرونا!(عکس)
BODY:

به گزارش "ورزش سه"، بهنام یخچالی که تنها لژیونر بسکتبال ایران در اروپا به حساب می آید، از چند هفته قبل به ویروس کرونا مبتلا شده بود. او دوره نقاهت را طی کرد و حتی چند شب قبل برای تیمش یعنی میتل‌دوچر در لیگ آلمان به میدان رفت، اما در حالی که قصد سفر به تهران و پیوستن به اردوی تیم ملی را داشت، بار دیگر با تست کرونای مثبت خود مواجه شد. مسعود عماری، سرپرست تیم ملی بسکتبال در این باره می گوید: «بهنام قرار بود به طرف تهران پرواز کند اما تست کرونای او که بامداد امروز از فرودگاه شهر لایپزیگ برای من فرستاد، مثبت اعلام شد. بهنام طبق قوانین باید 5 روز در قرنطینه باشد و روز سه‌شنبه دوباره تست بدهد. در صورتی نتیجه تست او منفی باشد، روز چهارشنبه به تهران می‌آید تا در صورت صلاحدید کادر فنی، روز پنجشنبه 5 اسفند مقابل قزاقستان به میدان برود.»اینکه بهنام یخچالی یک بار بهبود پیدا کرده و بار دیگر تستش مثبت شده، شایعاتی را هم به وجود آورده بود، اما این بازیکن در واکنش به این مسائل، تست مثبت خود را منتشر کرده است. 
