TITLE:
لیگ NBA؛ شکست لیکرز با 6 بازیکن کرونایی
BODY:

به گزارش "ورزش سه" و به نقل از تسنیم، تیم لس‌آنجلس لیکرز در ادامه دیدارهای خود در لیگ اتحادیه ملی بسکتبال آمریکا با وجود بازی درخشان کارملو آنتونی و لبران جیمز نتوانست در مقابل 21560 تماشاگر سالن یونایتد سنتر، مقابل شیکاگو بولز موفق باشد و متحمل پانزدهمین شکست این فصل شد.
 
لبران جیمز 31 امتیاز و 14 ریباند، راسل وستبروک 20 امتیاز، 9 ریباند و 8 پاس گل و کارملو آنتونی 21 امتیاز برای لیکرز داشتند. دیمار دی‌روزن 38 امتیاز و نیکولا ووسویچ 19 امتیاز و 13 ریباند برای بولز داشتند. 6 بازیکن لیکرز در این بازی به دلیل محدودیت‌های ناشی از ابتلا به کرونا، غایب بودند.
در دیگر بازی امروز، تیم دیترویت پیستونز پس از 14 شکست متوالی، سرانجام، پیروز شد و توانست با اختلاف 10 امتیاز میامی هیت را شکست دهد.
 
تیم فینیکس سانز با حمایت 17071 تماشاگر سالن فوت‌پرینت سنتر، شکست سنگینی را به شارلوت هورنتس تحمیل کرد. 9 بازیکن سانز در این بازی خانگی بیش از 11 امتیاز برای کسب کردند. فینیکس در این فصل 24 پیروزی و 5 شکست دارد.



نتایج دیدارهای صبح امروز لیگ NBA به شرح زیر است:
لیکرز 110 - شیکاگو 115
میامی 90 - دیترویت 100
پورتلند 105 - ممفیس 100
سان آنتونیو 114 - ساکرامنتو 121
دالاس 105 - مینه سوتا 111
شارلوت 106 - فینیکس 137
3 دیدار امروز بین تیم‌های دنور با بروکلین، نیواورلینز با فیلادلفیا و کلیولند با آتلانتا به دلیل ابتلای تعداد زیادی بازیکنان آلوده به ویروس کرونا، لغو شد.
