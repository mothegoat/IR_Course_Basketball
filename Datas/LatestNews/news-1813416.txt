TITLE:
شیمیدر قم، فینالیست بستکبال بانوان شد
BODY:

به گزارش "ورزش سه به نقل از ایسنا شیمیدر قم در سومین رقابت خود در مرحله نهایی لیگ برتر بسکتبال عصر امروز با نتیجه ۷۷ بر ۵۱ پالایش نفت آبادان را شکست داد تا با کسب ۳ پیروزی لازم از ۵ بازی، بدون نیاز به بازی های چهارم و پنجم با اقتدار فینالیست شود.شاگردان شایسته متشرّعی کوارتر اول را ۱۷ بر ۷ و کوارتر دوم را۲۰ بر ۱۲ به پایان رساندند و کوارترهای سوم و چهارم را نیز به ترتیب ۱۹ بر ۱۳ و ۲۱ بر ۱۹ به سود خود به پایان بردند.شیمیدری ها در بازی نخست ۹۱ بر ۵۵ و در بازی دوم ۷۹ بر ۶۱ پالایش نفت آبادان را از پیش رو برداشته بودند.تیم‌های شیمیدر قم، پالایش نفت آبادان، اکسون تهران و گروه بهمن تهران در مرحله نیمه نهایی لیگ برتر بسکتبال بانوان حضور دارند و بازی‌های این مرحله به شکل ۳ برد از ۵ بازی برگزار می‌شود تا دو فینالیست این فصل از مسابقات شناسایی شوند.


از سوی دیگر  اکسون و گروه بهمن تهران نیز به مصاف هم خواهند رفت تا یکی دیگر از فینالیست‌های فصل جاری لیگ برتر بسکتبال ایران مشخص شود. 
