TITLE:
شیکاگو و بروکلین برنده شدند و صدرنشین ماندند
BODY:

به گزارش "ورزش سه" و به نقل از تسنیم، تیم بروکلین نتس در سی و چهارمین بازی خود در فصل جاری لیگ اتحادیه ملی بسکتبال آمریکا، میهمان تیم لس‌آنجلس کلیپرز بود و با درخشش جیمز هاردن، حریف خود را شکست داد. هاردن در این بازی 39 امتیاز، 8 ریباند و 15 پاس گل داشت. نتس با 23 پیروزی و 9 شکست در صدر کنفرانس شرق لیگ NBA قرار دارد.
 
شیکاگو بولز در بازی مقابل آتلانتا هاوکس با 35 امتیاز دیمار دی روزن و 24 امتیاز و 17 ریباند نیکولا ووسویچ به پیروزی رسید و با 21 پیروزی و 10 شکست پس از بروکلین در جایگاه دوم جدول کنفرانس شرق قرار گرفت. تری یانگ هم 29 امتیاز و 9 پاس گل برای هاوکس به دست آورد.
 
نتایج دیدارهای صبح امروز به شرح زیر است:
هیوستون 99 - شارلوت 123
شیکاگو 130 - آتلانتا 118
بوستون 103 - مینه سوتا 108
یوتا 110 - سان آنتونیو 104
ممفیس 114 - فینیکس 113
دالاس 132 - پورتلند 117
بروکلین 124 - کلیپرز 108



