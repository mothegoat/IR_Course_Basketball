TITLE:
پرتاب سه امتیازی با چشمان بسته (عکس)
BODY:

به گزارش "ورزش سه"، هفتاد و یکمین مسابقه دو تیم ستاره‌های لیگ اتحادیه ملی بسکتبال آمریکا موسوم به NBA All-Star صبح امروز در کلیولند برگزار شد و با برتری 163 بر 160 تیم لبران جیمز مقابل تیم کوین دورانت به پایان رسید.در این مسابقه هم مثل سال های گذشته، کلکسیونی از نمایش های فردی را شاهد بودیم و بازیکنان دو تیم تا جایی که می توانستند، سعی در کسب امتیاز به غیرمعمول ترین شکل های ممکن داشتند. اسلم دانک های زیبا، پاس های رونالدینیویی، دریبل هایی که گاها هوش از سر حاضرین در سالن می برد و البته سه امتیازی های استیفن کری که بی نظیر بود.ستاره تیم گلدن استیت که مرد شماره یک پرتاب های سه امتیازی تاریخ NBA به حساب می آید در مسابقه امروز از هر جا و به هر شکلی که دلش خواست پرتاب های سه امتیازی خود را روانه سبد کرد؛ پرتاب هایی که قریب به اتفاق شان به امتیاز تبدیل شدند تا این بازیکن با کسب 50 امتیاز، کسب کننده حدود یک سوم امتیازات تیمش به تنهایی باشد. 


کری به حدی از توانایی در پرتاب های سه امتیازی رسیده که دست به خلاقیت های منحصربفرد با درصد موفقیت بالا بزند؛ این شوت یک نمونه از همین شوت ها بود. کری در گوشه زمین پرتاب را انجام داد و همزمان چرخید و با اعتماد به نفس به روی تماشاگران کرده و منتظر ورود توپ به سبد و کسب امتیاز شد؛ اتفاقی که رخ داد تا حاضرین این گونه به وجد بیایند. استیفن کری دو ماه پیش در جریان مسابقه  گلدن استیت و نیویورک نیکس از رکورد 2974 پرتاب 3 امتیازی موفق ری آلن عبور کرد و از آن روز به بعد در حال افسانه ای و دست نیافتنی تر کردن این رکورد است. اگرچه او در فصل جاری نسبت به چند فصل اخیر پرتاب های موفق سه امتیازی کمتری داشته اما در مسابقه NBA All-Star با پرتاب های جادویی خود به همه یادآوری کرد که چرا او بهترین تیرانداز تمام دوران است. او 50 امتیاز برای تیم لبرون کسب کرد؛ او به هر شکل و از هر فاصله ای که فکرش را بکنید 27 پرتاب سه امتیازی انجام داد که 16 مورد آن موفق بود و استف را به یک رکورد دیگر رساند.  این درخشش باعث شد تا کری برای اولین بار طی هشت حضور خود در NBA All-Star جایزه MVP را مال خود کند. او پس از مسابقه و کسب این موفقیت گفت: "این جایزه معنای بسیار ویژه ای دارد، به افتخار کوبی و جی جی (دکتر کوبی برایانت) و همه کسانی که طی این دو سال از پیش ما رفتند. من بسیار خوشحال هستم و از همه تشکر می کنم."  توئیتر NBA 2K که هر ساله ورژنی جذاب از بازی بسکتبال را برای گیمرها و علاقه مندان به این رشته عرضه می کند، خیلی زود حرکت کری را در بازی خود به نمایش گذاشت. کری با دهمین پرتاب 3 امتیازی خود در کوارتر سوم، رکورد پل جورج را برای بیشترین پرتاب 3 امتیازی در یک مسابقه NBA All-Star شکست. او اما همین طور ادامه داد و تا امتیاز 50 پیش رفت و امتیاز آورترین بازیکن مسابقه هم شناخته شد. کری در کوارتر چهارم یک پرتاب 3 امتیازی دیگر زد تا شانزدهمین پرتابش هم به امتیاز تبدیل شود.(دو تا بیشتر از رکورد فصل معمولی که توسط  کلی تامپسون در سال 2018 مقابل شیکاگو به ثبت رسید – 14 پرتاب موفق سه امتیازی در یک مسابقه) او تا تنها دو امتیاز دیگر نیاز داشت تا به رکورد آنتونی دیویس که در سال 2017 ثبت شد برسد. (52 امتیاز) او دراین فصل مقابل شیکاگو و با لباس گلدن استیت هم حرکت مشابهی را انجام داده بود بعد از مسابقه لبرون جیمز هم به ستایش کری پرداخته و گفت: "این مرد از سیاره دیگری آمده است! او به معنای واقعی کلمه یک تک تیرانداز خودکار به بازویش وصل کرده است و وقتی آن را رها می‌کند، نه تنها خودش، بلکه همه روی زمین، در جایگاه‌ها، تلویزیون، تلفن‌هایشان، هر چیزی را که تماشا می‌کنید، فکر می‌کنید که دارد می‌رود. کارهای او باورنکردنی و خیلی باحال بود."
