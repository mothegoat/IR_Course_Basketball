TITLE:
"پری پتی" در بخش بیماران کرونایی!
BODY:

به گزارش "ورزش سه"، با بالا رفتن آمار ابتلا به کرونا در سراسر کشور، مبتلایان در لیگ بسکتبال نیز به شکل عجیبی افزایش پیدا کردند؛ تا جایی که فدراسیون تصمیم گرفت بازی ها را تا یک ماه آینده تعطیل کند.
حالا بعد از اعلام خبر تعطیلی لیگ برتر، مشخص شده که یکی از بازیکنان آمریکایی لیگ ایران هم به کرونا مبتلا شده و حتی کارش به بیمارستان کشیده است.

پری پتی که چند سالی است در شهرداری گرگان بازی می‌کند و سال گذشته هم با یک شوت از راه دور باعث قهرمانی تیمش در لیگ برتر شد، به دلیل حاد بودن وضعیتش در بیمارستان بستری شد تا کارهای درمانی اش انجام شود.

البته گفته می شود اوضاع پتی بعد از چند روز بهبود پیدا کرده و او به زودی از بیمارستان مرخص خواهد شد.

به نظر می رسد ابتلای تعداد زیادی از بازیکنان لیگ بسکتبال به کرونا، اردوی پیش روی تیم ملی را هم تحت تاثیر قرار خواهد داد.



