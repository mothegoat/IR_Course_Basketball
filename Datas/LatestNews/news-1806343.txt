TITLE:
لیگ NBA؛ لیکرز و بروکلین شکست خوردند
BODY:

به گزارش "ورزش سه" و به نقل از تسنیم، تیم لس‌آنجلس لیکرز در ادامه دیدارهای خود در لیگ اتحادیه ملی بسکتبال آمریکا، صبح امروز میهمان تیم میامی هیت بود و در حضور 19973 تماشاگر سالن FTX مغلوب این تیم شد. لبران جیمز در مدت 40 دقیقه حضورش در زمین، 33 امتیاز و 11 ریباند و راسل وستبروک 24 امتیاز، 9 ریباند و 9 پاس گل برای لیکرز کسب کردند. جیمی باتلر نیز 20 امتیاز، 10 ریباند و 12 پاس گل برای میامی داشت.
 
در بازی دیگری که در سالن کپیتال وان شهر واشنگتن برگزار شد، تیم میزبان در حضور 16371 تماشاگر، شکست سنگینی را مقابل بوستون سلتیکس تجربه کرد. جیسون تیتوم 51 امتیاز و 10 ریباند برای بوستون و بردلی بیل 19 امتیاز برای واشنگتن ویزاردز کسب کردند.
 
تیم بروکلین نتس در چهل و ششمین بازی خود در فصل جاری NBA در سالن تارگت سنتر شهر مینه سوتا شکست خورد. دی‌آنجلو راسل 23 امتیاز و 10 پاس گل برای مینه‌سوتا و کایری اروینگ 30 امتیاز و جیمز هاردن 13 امتیاز و 13 پاس گل برای نتس داشتند.
 



 
نتایج دیدارهای صبح امروز به شرح زیر است:‌
لیکرز 107 - میامی 113
بروکلین 125 - مینه سوتا 136
بوستون 116 - واشنگتن 87
شیکاگو 95 - اورلاندو 114
پورتلند 114 - تورونتو 105
آتلانتا 113 - شارلوت 91
فیلادلفیا 115 - سان آنتونیو 109
ممفیس 91 - دالاس 104
دیترویت 111 - دنور 117
یوتا 92 - گلدن استیت 94
 


