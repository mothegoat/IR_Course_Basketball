TITLE:
دهمین برد تیم بسکتبال سیچوان با تریپل دابل حدادی
BODY:

به گزارش "ورزش سه" به نقل از تسنیم، تیم «سیچوان بلو والز» در آغاز دور بیست و هشتم لیگ حرفه‌ای بسکتبال چین، موسوم به CBA، صبح امروز در سالن اختصاصی خود میزبان تیم رده هجدهمی «جیانگسو سوژو دراگونز» بود و موفق شد با نتیجه 100 بر 84 مقابل این تیم به برتری برسد.
 
حامد حدادی، سنتر ایرانی سیچوان 46 دقیقه در این دیدار حضور داشت و موفق شد با 20 امتیاز، 22 ریباند، 13 پاس گل، 2 توپ‌ربایی و 3 دفاع تریپل دابل کند و از مهره‌های تاثیرگذار تیمش باشد، البته در کنار این آمار درخشان، 9 ترن اوور هم به نام حدادی ثبت شد.
 



این دومین تریپل دابل حدادی در رقابت‌های فصل جاری لیگ CBA است.
 
سیچوان پس این پیروزی، با 10 برد و 18 باخت در رتبه پانزدهم جدول باقی ماند و جیانگسو با 4 پیروزی و 24 شکست در  جایگاه هجدهم جدول رده‌بندی 20 تیمی لیگ حرفه‌ای بسکتبال چین قرار دارد.‌
