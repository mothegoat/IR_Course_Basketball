TITLE:
لیگ NBA؛ ناکامی باورنکردنی لیکرز پرستاره!
BODY:

به گزارش "ورزش سه"، قهرمان سال 2020 لیگ بسکتبال NBA که ستاره هایی همچون لبران جیمز، آنتونی دیویس و راسل وستبروک را در این فصل در اختیار داشت و یکی از مدعیان قهرمانی از نظر کارشناسان به شمار می رفت، بعد از نتایج دور از انتظار در طول فصل، بامداد امروز مقابل فینیکس سانز شکست خورد تا شانس صعود به دور بعد مسابقات را از دست بدهد.لیکرز که برای حفظ شانس صعود خود به مرحله پلی‌این و سپس پلی‌آف نیازمند کسب برد بود، با حساب ۱۱۰ - ۱۲۱ مقابل سانز تن به شکست داد تا به واسطه برد ۱۱۶ - ۹۷ اسپرز مقابل ناگتس ضمن از دست دادن شانس کسب رتبه دهم جدول، از صعود به دور بعد نیز باز بماند.این تیم پرستاره که یکی از فوق ستاره های بسکتبال دنیا را در اختیار دارد، حالا خیلی زود از رسیدن به مراحل پایانی NBA ناامید شده و لبران جیمز مشهور به پادشاه باید دیدارهای نهایی این مسابقات را از خانه تماشا کند.
