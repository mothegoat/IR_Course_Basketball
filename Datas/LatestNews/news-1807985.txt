TITLE:
لیگ NBA| گلدن استیت، تنها میهمان پیروز
BODY:

به گزارش "ورزش سه" و به نقل از تسنیم، تیم گلدن استیت وریرز در ادامه دیدارهای خود در لیگ اتحادیه ملی بسکتبال آمریکا، میهمان تیم هیوستون راکتس در سالن تویوتا سنتر بود. وریرز با 40 امتیاز و 9 پاس گل استیفن کری به سی و هشتمین پیروزی خود (ششمین برد متوالی) در فصل جاری لیگ رسید. کری برای نخستین بار در کوارتر پایانی بازی 21 امتیاز کسب کرد. کریستین وود نیز 24 امتیاز و 13 ریباند برای راکتس داشت.
 
گلدن استیت، تنها میهمانی بود که در بازی‌های صبح امرور موفق شد، حریف خود را شکست دهد.
 
در بازی دیگری که در حضور 20424 تماشاگر سالن ولز فارگو برگزار شد، تیم فیلادلفیا سونی سیکسرز با 33 امتیاز تایریس ماکسی، 31 امتیاز توبیاس هریس و 16 امتیاز و 23 ریباند آندری دروموند مقابل میهمان خود، ممفیس گریزلیز به پیروزی رسید. جا مورانت هم 37 امتیاز برای ممفیس به دست آورد.
 



شیکاگو و میامی، صدرنشینان کنفرانس شرق و فینیکس سانز و گلدن استیت، تیم‌های برتر کنفرانس غرب هستند.
 
نتایج دیدارهای صبح امروز به شرح زیر است:
نیواورلینز 90 - کلیولند 93
کلیپرز 116 - ایندیانا 122
ممفیس 119 - فیلادلفیا 122 (وقت اضافه نخست)
میامی 92 - بوستون 122
ساکرامنتو 96 - نیویورک 116
تورونتو 106 - آتلانتا 100
گلدن استیت 122 - هیوستون 108
پورتلند 81 - اوکلاهماسیتی 98
