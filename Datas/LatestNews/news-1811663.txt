TITLE:
پایان کرونا در اردوی تیم ملی بسکتبال
BODY:

به گزارش "ورزش سه"، مرحله سوم اردوی تیم ملی بسکتبال ایران روز گذشته شنبه ۳۰ بهمن ماه به میزبانی تالار بسکتبال آزادی با حضور ۱۶ بازیکن جهت حضور در رقابت‌های پنجره دوم انتخابی جام جهانی ۲۰۲۳ آغاز شد.همزمان با آغاز مرحله سوم اردوی تیم ملی، تمام بازیکنان و اعضای کادر فنی تست PCR انجام دادند، که جواب تست تمامی اعضای تیم ملی بسکتبال منفی شد. این در حالی است که در یک ماه اخیر خیلی از بازیکنان ایران درگیر بیماری کرونا بودند. تیم ملی بسکتبال ایران در بازی رفت پنجره دوم رقابت‌های انتخابی جام جهانی ۲۰۲۳ روز پنج‌شنبه ۵ اسفند ماه ساعت ۱۷ به مصاف تیم قزاقستان و روز یکشنبه ۸ اسفند ماه ساعت ۱۷ به مصاف تیم سوریه خواهد رفت. این مسابقات به میزبانی ایران برگزار می‌شو.حالا بهنام یخچالی، لژیونر ایرانی شاغل در بوندس لیگا تنها بازیکنی است که به اردو اضافه نشده و در صورت منفی شدن تستش در آلمان احتمال دارد در روزهای پایانی به اردو ملحق شود.
