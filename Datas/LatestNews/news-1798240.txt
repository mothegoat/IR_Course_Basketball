TITLE:
لیگ برتر بسکتبال؛ نفت آبادان مغلوب کاله شد
BODY:

به گزارش ورزش سه و به نقل از تسنیم، تیم‌های نفت آبادان و کاله آمل در هفته دهم لیگ برتر بسکتبال و از گروه الف این مسابقات از ساعت 17:30 امروز (سه‌شنبه - 23 آذر 1400) با هم روبه‌رو شدند که برنده این بازی، تیم کاله با نتیجه 63 بر 48 بود.
 
نیمه نخست این بازی، بسیار کم امتیاز بود. کوارتر نخست 13 بر 10 به سود کاله و کوارتر دوم 11 بر 10 به سود نفت تمام شد. کاله در کوارترهای سوم و چهارم هم 20 بر 12 و 20 بر 14 برنده شد تا در نهایت پیروز این بازی باشد.
 
احسان دلیرزهان 26 امتیاز و شش ریباند برای نفت آبادان و جلال آقامیری 12 امتیاز و 13 ریباند برای کاله در این مسابقه به دست آوردند.
 



کاله با 16 امتیاز از شش پیروزی و چهار شکست در جایگاه سوم جدول گروه الف باقی ماند و نفت با سه پیروزی، هفت شکست و 13 امتیاز در مکان پنجم جدول است.
 
فردا (چهارشنبه) در ادامه مسابقات، شهرداری گرگان با ذوب‌آهن اصفهان دیدار می‌کند و مس کرمان به مصاف نیروی زمینی می‌رود.
 
