TITLE:
۸ تیم پایانی لیگ برتر بسکتبال مشخص شدند
BODY:

به گزارش "ورزش سه" از ایسنا، در آخرین روز از بازی‌های مرحله اول پلی‌آف لیگ برتر بسکتبال کردان ایران، امروز (جمعه) ۲۷ اسفند ۱۴۰۰ سه دیدار برگزار شد که در پایان، با صعود سه تیم دیگر صعود کننده به دور بعد، ۸ تیم مرحله دوم پلی‌آف مشخص شدند.در نخستین بازی امروز تیم سپاهان اصفهان به مصاف مس کرمان رفت که در پایان با نتیجه ۷۳ - ۶۱ شکست خورد تا به این ترتیب، شاگردان محمدرضا اسلامی به عنوان ششمین تیم راهی دور بعد پلی‌آف شوند. شاگردان اسلامی کوارترهای دوم و سوم را ۲۹-۱۳ و ۱۵-۶ پیروز شدند تا با وجود باخت ۱۳-۱۵ و ۱۶-۲۷ در کوارترهای اول و چهارم، پیروز بازی سوم شده و ۲ بر یک برنده سری شوند.اما در دومین بازی امروز نیز تیم‌های کاله مازندران و آویژه صنعت مشهد به مصاف یکدیگر رفتند که این دیدار با حساب ۸۵ - ۷۵ به شود کاله پایان یافت تا شاگردان موقتی ۲ بر یک برنده سری شده و راهی دور بعد شوند. کاله کوارترهای اول، دوم و چهارم را به ترتیب ۲۳-۱۵، ۱۹-۱۵ و ۲۷-۲۳ با پیروزی پشت سر گذاشت و تنها کوارتر سوم را ۱۶-۲۳ واگذار کرد.در آخرین بازی مرحله نخست پلی‌آف نیز مس رفسنجان ۷۳ - ۸۷ نفت آبادان را شکست داد تا با عبور از سد شاگردان علی توفیق، آخرین تیم راه یافته به دور دوم پلی‌آف باشد. رفسنجانی‌ها کوارترهای دوم و چهارم را ۱۰-۲۸ و ۲۰-۲۴ بردند تا با وجود شکست ۱۸-۲۴ و ۱۷-۱۹ در کوارترهای اول و سوم، برنده بازی شوم شده و دو بر یک برنده سری شوند.


بازی‌های مرحله نخست پلی‌آف لیگ برتر بسکتبال مردان ایران به صورت دو برد از سه مسابقه برگزار شد. تیم‌هایی که دو بار برابر حریف خو به برتری رسیدند، راهی دور بعد مسابقات شدند.اسامی ۸ تیم پایانی لیگ برتر مردان به شرح زیر است:۱- مهرام تهران۲- شهرداری گرگان۳- کاله مازندران۴- مس رفسنجان۵- مس کرمان۶- شیمیدر قم۷- ذوب‌آهن اصفهان۸- نظم‌آوران سیرجان.
