TITLE:
لیگ NBA| نهمین پیروزی متوالی سانز
BODY:

به گزارش "ورزش سه" و به نقل از تسنیم، تیم فینیکس سانز، صدرنشین کنفرانس غرب لیگ اتحادیه ملی بسکتبال آمریکا در بازی صبح امروز (شنبه) خود که در حضور 17071 تماشاگر سالن فوتپرینت با غلبه بر مینه سوتا تیمبروولوز به نهمین پیروزی متوالی در فصل جاری لیگ رسید.
 
دوین بوکر 29 امتیاز و 9 پاس گل و کریس پال 21 امتیاز، 10 ریباند و 14 پاس گل برای سانز و آنتونی ادواردز 27 امتیاز و 10 پاس گل برای وولوز داشتند. سانز در این فصل 39 پیروزی و 9 شکست در کارنامه دارد که بهترین شروع در تاریخ این تیم است. سالن فوتپرینت سنتر در این دیدار برای دهمین بازر متوالی، کاملا پر شد.
 
تیم لس‌آنجلس لیکرز در پنجاهمین بازی فصل جاری، میهمان شارلوت هورنتس در حضور 19469 تماشاگر سالن اسپکتروم بود. لیکرز در غیاب لبران جیمز و آنتونی دیویس با اختلاف 3 امتیاز مغلوب شارلوت شد. راسل وستبروک 35 امتیاز برای لیکرز و مایلز بریجز 26 امتیاز برای هونتس به دست آوردند. جیمز بوره‌گو، سرمربی شارلوت در این دیدار از 3 بازیکن ذخیره خود استفاده کرد.
 



وستبروک در 0.7 ثانیه مانده به پایان بازی، فرصتی برای یک پرتاب 3 امتیازی داشت که آن را از دست داد.
 
تیم‌های میامی و شیکاگو در پایان بازی‌های امروز در صدر کنفرانس شرق و فینیکس سانز و گلدن استیت در مکان‌های اول و دوم جدول رده‌بندی کنفرانس غرب قرار دارند.
 
نتایج دیدارهای صبح امروز به شرح زیر است:
نیویورک 108 - میلواکی 123
لیکرز 114 - شارلوت 117
دیترویت 103 - اورلاندو 119
بوستون 92 - آتلانتا 108
دنور 116 - نیواورلینز  105
کلیپرز 114 - میامی 121
پورتلند 125 - هیوستون 110
یوتا 109 - ممفیس 119
ایندیانا 113 - اوکلاهماسیتی 110 (وقت اضافه نخست)
شیکاگو 122 - سان آنتونیو 131
مینه سوتا 124 - فینیکس 134
