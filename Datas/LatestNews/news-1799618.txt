TITLE:
لیگ بسکتبال؛ شکست شاگردان هاشمی مقابل آویژه
BODY:

به گزارش "ورزش سه" و به نقل ازتسنیم،  تیم مهرام در هفته یازدهم لیگ برتر بسکتبال و از گروه «ب» این مسابقات، امروز (سه‌شنبه - 30 آذر 1400) به مصاف آویژه صنعت مشهد رفت و با نتیجه 71 بر 74 تن به شکست داد.
 
شاگردان مصطفی هاشمی در کوارترهای دوم و سوم 21 بر 18 و 17 بر 9 برنده شدند و در کوارترهای اول و چهارم با نتایج 16 بر 20 و 17 بر 27 مقابل آویژه صنعت تن به شکست دادند.
 
برایان استار 16، لوکا آندوسیچ 17 و صالح فروتن 15 امتیاز برای آویژه صنعت به دست آوردند. سعید داورپناه نیز 25 امتیاز مهرام داشت.
 



مهرام پس از ثبت این نتیجه با 9 پیروزی و دو شکست، 20 امتیاز دارد و آویژه صنعت از شش پیروزی و پنج شکست، صاحب 17 امتیاز شد.
 
در دومین بازی امروز، پدافند هوایی تهران با اکسون روبه‌رو خواهد شد.
 
