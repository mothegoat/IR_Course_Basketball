TITLE:
صعود گرگان به فینال لیگ بسکتبال با معجزه «پتی»!
BODY:

به گزارش ورزش سه و به نقل از ایسنا، در ادامه بازی‌های مرحله نیمه‌نهایی لیگ برتر بسکتبال مردان ایران، امشب (پنج‌شنبه) ۲۵ فروردین ۱۴۰۱ تیم‌های شهرداری گرگان و شیمیدر قم برای چهارمین بار به مصاف یکدیگر رفتند که این دیدار با برتری ۸۴ - ۸۲ شهرداری گرگان پایان یافت تا شاگردان حاتمی راهی فینال شوند.تیم شهرداری گرگان در نیمه نخست بازی با درخشش «پری پتی» و محمد جمشیدی شروع طوفانی داشت و حتی ۲۱ - ۶ از حریف پیش افتاد، اما در ادامه شیمیدری‌ها با درخشش «بایکس» به بازی برگشتند تا کوارتر نخست ۳۳-۲۱ به سود گرگان پایان یابد.در کوارتر دوم بازی اما این شاگردان مهران شاهین‌طبع در تیم شیمیدر قم بودند که برای جبران نتیجه بازی‌ کردند. این کوارتر با حساب ۱۵-۲۰ به سود شیمیدر قم پایان یافت، اما با وجود کاهش اختلاف به ۷ امتیاز، این تیم شهرداری گرگان بود که ۴۸ - ۴۱ نیمه نخست را با برتری پشت سر گذاشت.با شروع نیمه دوم بازی هم این تیم شیمیدر قم بود که با هنرنمایی‌های «بایکس» گارد راس امریکایی خود در پرتاب‌های سه امتیازی، ضمن برتری ۱۶-۲۲ در کوارتر سوم، اختلاف را به یک امتیاز کاهش داد تا بازی فعلا ۶۴ - ۶۳ به سود شهرداری گرگان باشد.


هیجان این بازی در ۱۶ ثانیه پایانی کوارتر چهارم به اوج خود رسید. در حالی که دو تیم ۸۲ - ۸۲ مساوی بودند، «پری پتی» بار دیگر معجزه کرد تا با دو امتیاز خود شهرداری را ۸۴ - ۸۲ برنده این دیدار کند. شاگردان مهران حاتمی ۲۰ - ۱۹ برنده کوارتر چهارم این دیدار شدند.به این ترتیب مدافع عنوان قهرمانی (شهرداری گرگان) با برتری ۳ - ۱ در سری نیمه‌نهایی مقابل شیمیدر قم، حریف ذوب‌آهن اصفهان در فینال این فصل از رقابت‌های لیگ شد.
