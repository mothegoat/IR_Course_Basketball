TITLE:
لیگ برتر بسکتبال| توقف شهرداری گرگان مقابل کاله
BODY:

به گزارش "ورزش سه" به نقل از تسنیم، تیم‌های شهرداری گرگان و کاله آمل در ادامه دیدارهای خود در مرحله دوم لیگ برتر بسکتبال از ساعت 15 امروز (جمعه - 13 اسفند 1400) به مصاف هم رفتند که این دیدار با نتیجه 99 بر 95 به سود کاله به پایان رسید.نتیجه کوارتر نخست این دیدار که از گروه  C انجام شد، 32 بر 25 به سود شهرداری گرگان مدافع عنوان قهرمانی رقابت‌ها بود، ولی کاله در سه کوارتر بعدی با نتایج 24 بر 21، 27 بر 25 و 23 بر 17 برنده شد.در این مسابقه محمد جمشیدی 27 امتیاز و 11 پاس گل و پری پتی 23 امتیاز برای گرگان و امیرحسین یازرلو 23 امتیاز و هفت ریباند برای کاله داشتند.بازیکنان ذخیره شهرداری گرگان به اندازه پنج امتیاز به تیم خود کمک کردند و نیمکت‌نشینان کاله 20 امتیاز برای تیم‌شان کسب کردند.


 
