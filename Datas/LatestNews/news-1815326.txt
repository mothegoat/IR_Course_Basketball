TITLE:
شیمیدر دومین برد را به نام خود ثبت کرد
BODY:

به گزارش  ورزش سه به نقل از فارس، سومین دیدار تیم های بسکتبال بانوان شیمیدر قم و گروه بهمن در فینال عصر امروز از ساعت 15:45 آغاز شد. هر 2 تیم یک برد را ثبت کرده بودند و تیمی که بتواند 3 پیروزی کسب کند، قهرمان لیگ خواهد بود.شیمیدر و گروه بهمن در حالی سومین دیدار را آغاز کردند که 2 تیم ابتدای بازی پایاپای پیش رفتند اما در نیمه اول شیمیدر 29 بر 21 پیروز شد. در کوارتر سوم شیمیدر با ارائه بازی حساب شده اختلاف را بیشتر کرد و با نتیجه ۵۰ بر ۳۲ پیروز شد. در نهایت شیمیدر موفق شد این بازی را ۶۵ بر ۴۶ به سود خود به پایان ببرد. براین اساس شیمیدر ۲ و گروه بهمن یک برد را کسب کرده‌اند. در صورتی که شیمیدر روز چهارشنبه بتواند پیروزی دیگری را به دست آورد، قهرمان لیگ خواهد بود. پیش از این اکسون تهران موفق شد با 2 برد مقابل پالایش نفت آبادان عنوان سومی لیگ را به دست آورد. 



