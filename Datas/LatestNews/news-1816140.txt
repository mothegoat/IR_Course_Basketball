TITLE:
یک رکورد دیگر به نام پادشاه بسکتبال
BODY:

به گزارش ورزش سه و به نقل از ایسنا، در ادامه بازی‌های لیگ بسکتبال NBA، صبح امروز (یک‌شنبه) ۲۹ اسفند ۱۴۰۰ در حالی تیم لس‌آنجلس لیکرز ۱۲۷ - ۱۱۹ برابر حریف خود واشینگتن ویزاردز شکست خورد که لبران جیمز، فوق ستاره لیکرز رکورد دیگری را به نام خود ثبت کرد.پادشاه در بازی امروز مقابل واشنگتن ویزاردز، ۳۸ امتیاز به دست آورد تا با رسیدن به امتیاز ۳۶۹۳۰ و عبور از "کارل مالون" با ۳۶۹۲۸ امتیاز، به رتبه دوم لیست امتیاز آورترین بازیکنان تاریخ فصل عادی NBA برسد.در حال حاضر نفر اول این لیست "کریم عبدالجبار" با ۳۸۳۸۷ امتیاز است که لبران برای رسیدن به او باید ۱۴۴۰ امتیاز دیگر را به دست آورد. به نظر می‌رسد که اگر مشکلی نباشد، در سه فصل آینده او می‌تواند این رکورد را نیز به نام خود ثبت کند.
