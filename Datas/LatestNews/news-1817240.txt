TITLE:
شهرداری گرگان در جمع چهارم برتر لیگ بسکتبال
BODY:

به گزارش ورزش سه از ایسنا، در ادامه بازی‌های دور دوم مرحله پلی‌آف لیگ برتر بسکتبال مردان ایران، عصر امروز (سه‌شنبه) ۹ فروردین۱۴۰۱، تیم شهرداری گرگان مدافع عنوان قهرمانی با کسب دومین پیروزی خود مقابل تیم مس رفسنجان، به عنوان دومین تیم راهی مرحله نیمه نهایی این فصل از رقابت‌های لیگ شد.رفسنجانی‌ها که برای کشاندن سری به بازی سوم و جلوگیری از حذف نیازمند پیروزی در این بازی بودند، شروع خوبی داشته و کوارتر نخست را ۲۲-۱۹ بردند. در ادامه اما این شاگردان مهران حاتمی بودند که نبض بازی را در اختیار گرفته و با برتری ۲۰-۲۴، ۱۲-۱۳ و ۱۹-۲۱ در کوارترعای دوم، سوم و چهارم، نهایتا ۷۱ - ۷۷ برنده بازی شدند.در انتهای این دیدار «مور لی» پوینت گارد آمریکایی مس رفسنجان با تاثیرگذاری ۲۶ بهترین بازیکن زمین شد، اما نتوانست مانع حذف رفسنجانی‌ها شود. او در این بازی ۲۳ امتیاز، ۴ ریباند و ۵ پاس گل را به ثبت رساند. مجید رحیمیان دیگر گارد تیم مس نیز در این بازی خوش درخشید تا با ۲۱ امتیاز، ۴ ریباند و ۵ پاس گل، تأثیرگذاری ۲۴ را به ثبت برساند.بهترین بازیکنان تیم شهرداری گرگان نیز میثم میرزایی و «پری‌ پتی» بودند که هر دو  آن‌ها تاثیرگذاری ۲۳ را در ترکیب مدافع عنوان قهرمانی به ثبت رساندند. سنتر ملی‌پوش گرگان در این دیدار با کسب ۱۰ امتیاز، ۱۳ ریباند و ۳ پاس گل موفق به ثبت دبل‌دبل شد. «پری‌ پتی» گارد آمریکایی گرگانی‌ها نیز با کسب ۲۵ امتیاز، ۹ ریباند و ۵ ریباند، تنها یک ریباند تا ثبت دبل‌دبل کم آورد و بهترین بازیکن گرگانی‌ها بود.


نتایج بازی‌های دو تیم در مرحله یک چهارم نهایی به شرح زیر رقم خورد:بازی اول: ۶۱ - ۷۵ شهرداری گرگانبازی دوم: ۷۱ - ۷۷ شهرداری گرگانبازی‌های این مرحله به صورت دو برد از سه بازی برگزار می‌شود و شهرداری گرگان با کسب دو پیروزی مقابل حریف خود، دو بر صفر برنده سری شده و جواز حضور در مرحله نیمه‌نهایی لیگ برتر را به عنوان دومین تیم کسب کرد. پیش از شهرداری گرگان شیمیدر قم نیز به نیمه‌نهایی صعود کرده بود.تیم‌های راه یافته به نیمه‌نهایی لیگ برتر بسکتبال تا به این لحظه:۱) شیمیدر قم۲) شهرداری گرگان
