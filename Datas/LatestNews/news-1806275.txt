TITLE:
لیگ بسکتبال؛ شیمیدر بر تیم نیروی زمینی غلبه کرد
BODY:

به گزارش ورزش سه و به نقل از تسنیم، تیم‌های نیروی زمینی تهران و شیمیدر قم در بازی برگشت مرحله دوم لیگ برتر بسکتبال و از گروه E این مسابقات، امروز (یکشنبه - 3 بهمن 1400) به مصاف هم رفتند که این بازی با نتیجه 80 بر 55 به سود شیمیدر به پایان رسید.
 
نتایج کوارترهای این بازی 20 بر 15، 13 بر 12، 19 بر 15 و 28 بر 13 بود. همچنین سینا واحدی 19 امتیاز و شش ریباند برای شیمیدر و پویا یخچالی 19 امتیاز و 9 ریباند برای تیم نیروی زمینی داشتند.
 
 فردا (دوشنبه) در ادامه مسابقات گروه D، آویژه صنعت پارسا به مصاف خانه بسکتبال خوزستان می‌رود و مس کرمان با مهرام روبه‌رو می‌شود.
 
