TITLE:
NBA: دلیلی برای تعطیلی وجود ندارد
BODY:

به گزارش "ورزش سه" و به نقل از تایمز، آدام سیلور، مسوول رقابت‌های NBA می‌گوید برنامه‌ای برای توقف NBA به دلیل نرخ واکسیناسیون ۹۷ درصدی وجود ندارد.
 
سیلور می‌گوید: ما با پروتکلی که در حال حاضر دنبال می‌کنیم راحت هستیم. تست‌های مثبت با سرعتی نگران‌کننده در حال افزایش هستند و بیش از ۱۰۰ بازیکن در این ماه تست‌شان مثبت شده است. سیلور می‌گوید NBA رد کردن پیشنهاد واکسیناسیون اجباری توسط اتحادیه بازیکنان را قبول می‌کند اما در عین حال انجام واکسیناسیون را تشویق می‌کند.
 



NBA به دلیل همه‌گیری، فصل قبل بازی‌ها را در ماه مارس به حالت تعلیق درآورد. این بازی‌ها، اواخر ماه جولای در منطقه ایزوله در مجتمع ورزشی جهانی ESPN در نزدیکی اورلاندو از سر گرفته شد.
 
چندین تیم برنامه خود را به دلیل مثبت بودن تست بازیکنان‌شان متوقف کرده‌اند. تورنتو رپتورز آخرین تیمی است که در معرض خطر تعطیلی قبل از دیدار روز پنج‌شنبه برابر شیکاگو بولز قرار دارد.
 
سیلور در ادامه گفت: فعلاً برنامه‌ای برای توقف فصل وجود ندارد. ما البته همه گزینه‌ها را بررسی کردیم. ما در حال یافتن چیزهایی هستیم که مربوط به زندگی خودمان است و چون این ویروس ریشه‌کن نمی‌شود، باید با آن زندگی کنیم. او هم‌چنین می گوید ۹۰ درصد از موارد فعلی NBA، نوع اُمیکرون هستند. با این حال بهترین شرایط برای او این است که بازیکنان دز سوم واکسن خود را نیز بزنند.
 
سیلور در پایان گفت:‌ من فقط به جامعه ما، به همه می گویم، حداقل بر اساس داده‌هایی که NBA دارد، واکسن‌های دز سوم  بسیار موثر هستند. ما قویاً همه را تشویق می‌کنیم که آن را دریافت کنند. لیگ ما حدود ۹۷ درصد واکسینه شده است. ما تا حدود ۶۵ درصد افزایش در این زمینه داشتیم. شاید بتوانیم نشان دهیم راهی وجود دارد که مردم بتوانند به جلو حرکت کنند. باز هم، متأسفانه شناخت این ویروس راه به جایی نمی‌برد و بخشی از زندگی ما برای آینده قابل پیش‌بینی خواهد بود.
 
میشل روبرتز، مدیر اجرایی NBPA ماه گذشته به یاهو اسپورتس گفت که ۹۰ درصد بازیکنان در حال حاضر واکسینه شده‌اند این در حالی است که این امر برای آن‌ها اجباری نبوده است.
 تا کنون جیمز هاردن و براون از تیم بروکلین نتس، یانیس آنتتوکومپو از میلواکی باکس، دمار دروزن از شیکاگو بولز، هورتون تاکر، وستبروک، مانک، دوایت هاوارد و بردلی از لس آنجلس لیکرز وکوین ناکس، اوبی تاپن، آر جی برت از نیویورک نیکس از جمله ستاره‌هایی هستند که به ویروس کرونا مبتلا شده‌اند.
 
 اتحادیه ملی بسکتبال (NBA) اعلام کرد که داوران باید در طول فصل آینده واکسن کرونا زده باشند تا بتوانند در بازی‌های این لیگ قضاوت کنند. هیچ‌گونه معافیت‌های مذهبی یا پزشکی برای داوران در این بخش اعمال نخواهد شد.
