TITLE:
لغزش دوباره مهرام با هاشمی
BODY:

به گزارش ورزش سه و به نقل از ایسنا، در ادامه بازی‌های مرحله دوم دور مقدماتی لیگ برتر بسکتبال مردان ایران، عصر امروز (سه‌شنبه) ۲۸ دی ۱۴۰۰ تیم مهرام تهران در دیداری سخت و با نتیجه دور از انتظار ۸۳ - ۸۷ برابر آویژه صنعت مشهد شکست خورد.
 
از ابتدای بازی شاگردان سرجان عملکرد بهتری در حمله داشتند و با نتایج ۲۷-۱۸ و ۲۹-۲۲ کوارترهای اول و دوم را پیروز شدند تا ۵۶ بر ۴۰ برنده نیمه نخست بازی شوند. 
 



با شروع نیمه دوم شاگردان مصطفی هاشمی سعی در جبران نتیجه داشتند اما با وجود برتری ۱۶-۲۰ و ۱۳-۲۳ در کوارترهای سوم و چهارم، نتوانستند اختلاف ایجاد شده را جبران کنند و با دو امتیاز اختلاف شکست خوردند.
 
در انتهای این دیدار نزدیک، «بریان استار» گارد تیم آویژه صنعت مشهد با کسب ۲۸ امتیاز، ۵ ریباند و ۶ پاس گل، تاثیرگذاری ۳۶ را در ترکیب تیم خود به ثبت رسانده و بهترین بازیکن زمین شد.
 
«لی هولمن» سنتر تیم مهرام تهران نیز در پایان این بازی با کسب ۲۲ امتیاز، ۹ ریباند و یک پاس گل، تاثیرگذاری ۲۳ را به ثبت رساند.
