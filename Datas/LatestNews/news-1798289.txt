TITLE:
لیگ NBA؛ پیروزی نتس در غیاب جیمز
BODY:

به گزارش "ورزش سه" و به نقل از تسنیم، تیم بروکلین نتس در بیست و هشتمین بازی خود در فصل جاری لیگ اتحادیه ملی بسکتبال آمریکا، میزبان تورونتو رپتورز، تنها تیم کانادایی NBA بود و موفق شد، حریف خود را در وقت اضافه نخست شکست دهد. کوین دورانت با ثبت 34 امتیاز، 13 ریباند و 11 پاس گل برای نتس، تریپل دابل کرد و پتی میلز نیز 30 امتیاز دیگر برای این تیم به دست آورد. بروکلین در این بازی، فقط 3 بازیکن ذخیره خود را به کار گرفت. سایر بازیکنان بروکلین از جمله جیمز هاردن به دلیل پروتکل‌های بهداشتی از همراهی تیم خود محروم بودند.
 
در دیگر بازی امروز، گلدن استیت وریرز در سالن مدیسون اسکوئیر گاردن، میزبان خود نیویورک نیکس را شکست داد. استیفن کری، ستاره وریرز در این دیدار، رکورد پرتاب‌های 3 امتیازی موفق تاریخ NBA را به نام خود ثبت کرد.
 
آخرین بازی نیز بین دو تیم فینیکس سانز و پورتلند تریل بلیزرز برگزار شد که در وقت اضافه به سود سانز به پایان رسید. دی‌آندری ایتون 28 امتیاز و 13 ریباند و کریس پال 24 امتیاز، 8 ریباند و 14 پاس گل برای سانز کسب کردند و دیمین لیلارد 31 امتیاز و 10 پاس گل برای پورتلند داشتند.
 
دیدار تیم‌های دیترویت پیستونز و شیکاگو بولز به دلیل مسائل ناشی از کرونا، لغو شد.
 
نتایج دیدارهای صبح امروز لیگ به شرح زیر است:



تورونتو 129 - بروکلین 131 (وقت اضافه نخست)
گلدن استیت 105 - نیویورک 96
فینیکس 111 - پورتلند 107 (وقت اضافه نخست)
