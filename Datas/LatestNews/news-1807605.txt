TITLE:
کرونا لیگ بسکتبال را تعطیل کرد
BODY:

به گزارش "ورزش سه"، طبق اعلام کمیته مسابقات و داوران فدراسیون بسکتبال، پس از ابتلای تعدادی از تیم‌های لیگ برتر بسکتبال به ویروس کرونا و به‌منظور جلوگیری از ابتلا ملی‌پوشان بسکتبال جهت حضور در رقابت‌های پنجره دوم انتخابی جام جهانی ۲۰۲۳، ادامه رقابت‌های مرحله دوم مقدماتی لیگ برتر لغو و به پس از بازی‌های تیم ملی موکول شد.

تیم ملی بسکتبال ایران قرار است 5 و 8 اسفندماه به ترتیب با تیم های قزاقستان و سوریه در پنجره دوم انتخابی جام جهانی روبة‌رو شود و اردوی تیم ملی هم با این وضعیت به‌زودی استارت خواهد خورد.

در هفته های اخیر شاهد لغو بسیاری از مسابقات لیگ برتر به‌خاطر ابتلای تعداد زیادی از بازیکنان به ویروس کرونا بودیم و در همین راستا فعلا فدراسیون تصمیم به تعطیلی لیگ برتر گرفته است.
