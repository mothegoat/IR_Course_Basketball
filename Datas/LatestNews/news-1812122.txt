TITLE:
یخچالی، دو دیدار تیم ملی بسکتبال را از دست داد
BODY:

به گزارش "ورزش سه" و به نقل از تسنیم، بهنام یخچالی از بازیکنان دعوت شده به اردوی تیم ملی بسکتبال برای حضور در پنجره دوم انتخابی جام جهانی بود که به دلیل درگیری در لیگ باشگاهی آلمان و مهمتر از آن ابتلا به ، تا به امروز موفق به سفر به تهران نشده است و در نهایت هم سفر او منتفی شد.یخچالی که در بوندس لیگای آلمان برای تیم MBC بازی می کند در جریان دیدارهای این تیم به مبتلا شد و نتوانست حضور به موقعی در ایران داشته باشد تا همزمان با دیگر بازیکنان وارد اردوی تیم ملی شود. قرار بود بهنام یخچالی ۲۹ بهمن ماه به تهران بازگردد تا به فاصله یک روز بعد در تمرینات شرکت کند اما مثبت شدن نتیجه تست کرونا وی را از انجام این سفر بازداشت.این تست مجدد روز گذشته از بهنام یخچالی گرفته شد تا در صورت منفی بودن، وی بالاخره به ایران سفر کند اما به گفته مسعود عماری سرپرست تیم ملی، نتیجه این تست هم مثبت شده است.وی در گفتگو با گفت: صبح روز سه شنبه بهنام یخچالی در آلمان تست دوباره ای داد. با این بازیکن در ارتباط بودیم و شرایط مهیا شده بود تا در صورت منفی بودن نتیجه، او عصر روز گذشته سفر به ایران داشته باشد اما متاسفانه نتیجه این مرحله تست هم مثبت شد. بنابراین سفر بهنام یخچالی به ایران برای این مرحله از مسابقات تیم ملی به طور کلی منتفی است.


با این شرایط دو دیدار تیم ملی بسکتبال در پنجره دوم انتخابی جام جهانی در غیاب بهنام یخچالی برگزار می شود. در چارچوب این پنجره، تیم ملی فردا پنجشنبه مصاف قزاقستان می رود و ۸ اسفندماه هم با سوریه دیدار می کند. هر دو دیدار در ورزشگاه آزادی برگزار می شود.
