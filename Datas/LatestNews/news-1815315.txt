TITLE:
حامد حدادی به شهرداری گرگان پیوست
BODY:

به گزارش "ورزش سه"، حامد حدادی سنتر ایرانی تیم بسکتبال سیچوان چین، شهرداری گرگان را در ادامه سوپرلیگ همراهی می‌کند. صفحه اینستاگرامی باشگاه شهرداری گرگان با این پوستر به او خوشامد گفت و این خبر غافلگیر کننده را منتشر کرد. پس از انجام مذاکرات و حصول توافق نهایی، حدادی می تواند تیم محبوب شهر گرگان را در ادامه بازیهای لیگ برتر بسکتبال همراهی کند تا با کمک او، مدافع عنوان قهرمانی  بار دیگر به دنبال بردن جام قهرمانی به گرگان باشد.حدادی در چند سال اخیر در لیگ چین حضور داشته و حالا با حضور او به عنوان یکی از ستاره های بسکتبال آسیا، نگاههای بیشتری به ادامه لیگ برتر بسکتبال خواهد بود.
