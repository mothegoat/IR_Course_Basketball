TITLE:
لیگ بسکتبال؛ پیروزی آویژه مقابل مس‌ کرمان
BODY:

به گزارش ورزش سه و به نقل از ایسنا، در جریان بازی‌های مرحله دوم (پلی‌آف) لیگ برتر بسکتبال مردان ایران، تیم مس کرمان در یک بازی نزدیک و تنها با ۵ امتیاز اختلاف، برابر آویژه صنعت شکست خورد.
 
مس در حالی این بازی را با نتیجه ۸۶ - ۸۱ به حریف مشهدی خود واگذار کرد که در سه کوارتر بازی برابر حریف خود پیروز شد و تنها در کوارتر سوم تن به شکست داد.
 



شاگردان محمدرضا اسلامی کوارترهای اول، دوم و چهارم را به ترتیب با نتایج ۲۱-۲۰، ۲۳-۲۱ و ۱۷-۱۵ پیروز شدند و تنها در کوارتر سوم با ۱۰ امتیاز اختلاف و ۲۰-۳۰ باختند تا در پایان بازی، مغلوب حریف خود شوند.
 
«ویلیامز» گارد آمریکایی تیم مس کرمان در این بازی موفق شد با کسب ۳۶ امتیاز، ضمن کسب عنوان امتیاز آورترین بازیکن زمین، با تاثیرگذاری ۳۱ نیز بهترین بازیکن زمین شد.
 
اما ستاره تیم آویژه صنعت نیز مرتضی طاهری فوروارد مشهدی‌ها بود. او در این بازی با کسب ۱۰امتیاز، ۱۲ ریباند و ۳ پاس گل، ضمن ثبت دبل دبل با تاثیرگذاری ۲۰ بهترین بازیکن تیمش شد.
 
پیش از این بازی نیز مهرام تهران موفق شده بود با نتیجه قاطع ۸۴ - ۵۹ خانه بسکتبال خوزستان را شکست دهد.
