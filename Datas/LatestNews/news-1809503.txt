TITLE:
لیگ NBA؛ پیروزی صدرنشینان خارج از خانه
BODY:

به گزارش "ورزش سه" و به نقل از تسنیم، تیم میامی هیت در ادامه دیدارهای خود در فصل جاری لیگ اتحادیه ملی بسکتبال آمریکا، تیم واشنگتن ویزاردز را از پیش رو برداشت. بم آده‌بایو 21 امتیاز و 7 ریباند برای میامی و کوری کیسپرت 20 امتیاز و 6 ریباند برای واشنگتن کسب کردند. میامی با 35 پیروزی و 20 شکست، صدرنشین کنفرانس شرق است.
 
در بازی دیگری که در حضور 20615 تماشاگر سالن یونایتد سنتر شهر شیکاگو برگزار شد، تیم میزبان با اختلاف 3 امتیاز از فینیکس سانز، صدرنشین کنفرانس غرب شکست خورد.  دوین بوکر 38 امتیاز و کریس پال 19 امتیاز و 11 پاس گل برای سانز داشتند. برای بولز هم دی‌مار دی‌روزن 38 و زک لاوین 32 امتیاز به دست آوردند.
 
نتایج دیدارهای صبح امروز به شرح زیر است:
تورونتو 116 - شارلوت 101
میامی 121 - واشنگتن 100
فینیکس 127 - شیکاگو 124
گلدن استیت 110 - اوکلاهماسیتی 98
نیویورک 104 - یوتا 113



