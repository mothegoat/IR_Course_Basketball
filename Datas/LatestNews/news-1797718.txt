TITLE:
لیگ NBA؛ شکست گلدن استیت در فیلادلفیا
BODY:

به گزارش "ورزش سه" و به نقل از تسنیم، تیم‌های فیلادلفیا سونی سیکسرز و گلدن استیت وریرز در حساس‌ترین دیدار صبح امروز لیگ اتحادیه ملی بسکتبال آمریکا در حضور 21016 تماشاگر سالن ولز فارگو سنتر به مصاف هم رفتند که این بازی به سود فیلا به پایان رسید.
 
جوئل امبید 26 امتیاز و 9 ریباند برای فیلادلفیا و استیفن کری 18 امتیاز و 9 ریباند برای وریرز داشتند. گلدن استیت با 21 پیروزی و 5 شکست، تیم دوم کنفرانس غرب است.
 
در بازی دیگری که که در سالن استیپلز شهر لس آنجلس برگزار شد، تیم کلیپرز در غیاب پل جرج و کوای لنرد که مدت‌هاست به میدان نرفته با اختلاف 2 امتیاز از سد اورلاندو مجیک گذشت.
 



تیم یوتا جز در بیست و ششمین بازی خود در فصل جاری لیگ NBA، شکست سنگینی را به واشنگتن ویزاردز در سالن کپیتال وان شهر واشنگتن تحمیل کرد و با اختلاف 25 امتیاز، میزبان خود را شکست داد. یوتا در کوارتر چهارم 42 بر 29 برنده شد.
 
نتایج دیدارهای صبح امروز لیگ NBA به شرح زیر است:‌
اورلاندو 104 - کلیپرز 106
یوتا 123 - واشنگتن 98
ساکرامنتو 103 - کلیولند 117
شیکاگو 92 - میامی 118
هیوستون 106 - ممفیس 113
گلدن استیت 93 - فیلادلفیا 102
دنور 127 - سان آنتونیو 112
