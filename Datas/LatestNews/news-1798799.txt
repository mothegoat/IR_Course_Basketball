TITLE:
دختر  ایران در وزنه برداری جهان یازدهم شد
BODY:

به گزارش ورزش سه به نقل از ایسنا، با برگزاری رقابت گروه A دسته فوق سنگین وزنه برداری زنان قهرمانی جهان، جایگاه نماینده ایران مشخص شد.
 
فاطمه یوسفی که برای اولین بار در مسابقات قهرمانی جهان شرکت کرده بود، در گروه B وزنه زد که سوم شد.  اکنون مشخص شد که او در  قهرمانی جهان یازدهم شده است.
 



 یوسفی رکورد ۹۳ یک ضرب، ۱۲۶ دوضرب  و مجموع ۲۱۹ کیلوگرم را ثبت کرد. او در یک ضرب دوازدهم و در دوضرب یازدهم شد.
 
۱۴ وزنه بردار در دسته فوق سنگین شرکت کرده بودند که  نماینده مصر هم اوت کرد.
 
*مدال آوران دسته ۸۷+ کیلوگرم زنان:
 
۱- یونگ هی سان از کره جنوبی  با رکورد۱۲۳ یک ضرب، ۱۵۹ دوضرب  و مجموع ۲۸۲ کیلوگرم (۲ مدال طلای دوضرب  و مجموع و نقره یک ضرب)
۲- چایدی از تایلند با رکورد ۱۲۴ یک ضرب، ۱۵۷ دوضرب  و مجموع ۲۸۱ کیلوگرم(طلای یک ضرب، نقره مجموع  و برنز دوضرب)
۳- ایمیلی کمبل از  بریتانیا با رکورد  ۱۲۱ یک ضرب، ۱۵۷ دوضرب  و مجموع ۲۷۸ کیلوگرم( ۲ مدال برنز یک ضرب و مجموع و نقره دوضرب)
 
