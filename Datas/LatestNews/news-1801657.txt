TITLE:
پیروزی آسان مس کرمان مقابل خانه بسکتبال
BODY:

به گزارش "ورزش سه" از  تسنیم، تیم مس کرمان در آغاز هفته چهاردهم لیگ برتر بسکتبال و از گروه الف این مسابقات، امروز شنبه 11 دی 1400 با خانه بسکتبال خوزستان دیدار کرد و با نتیجه 94 بر 55 موفق به شکست حریف خود شد.
نتایج کوارترهای این بازی 27 بر 16، 19 بر 12، 23 بر 10 و 25 بر 17 بود.
 
اصغر کاردوست 19 امتیاز، 11 ریباند و 3 دفاع برای مس کرمان و مصطفی عبدالوند هم 15 امتیاز و 11 ریباند برای خانه بسکتبال به دست آوردند.



 
مس در پایان این بازی از 9 پیروزی و 4 شکست، صاحب 22 امتیاز شد و در مکان دوم جدول گروه الف قرار گرفت. خانه بسکتبال نیز از 3 پیروزی و 9 شکست، 15 امتیازی است.
