TITLE:
لیگ بسکتبال NBA؛ وریرز و جز پیروز شدند
BODY:

به گزارش "ورزش سه" و به نقل از تسنیم، تیم گلدن استیت وریرز در شصت‌وهشتمین بازی خود در فصل جاری لیگ اتحادیه ملی بسکتبال آمریکا صبح امروز (یکشنبه) با درخشش کلی تامپسون مقابل میلواکی باکس به پیروزی رسید. تامپسون در این دیدار 38 امتیاز کسب کرد در حالی که استیفن کری 8 امتیاز و 8 پاس گل برای وریرز داشت. یانیس آنتتوکمپو، ستاره یونانی باکس نیز 31 امتیاز و 8 ریباند برای به دست آورد.در بازی دیگری که در دنور برگزار شد، تیم میزبان با وجود 26 امتیاز و 10 ریباند نیکولا یوکیچ از تورونتو رپتورز شکست خورد. پاسکال سیاکام 33 امتیاز و 7 پاس گل برای تنها تیم کانادایی لیگ داشت.تیم یوتا جز با حمایت 18306 تماشاگر سالن ویوینت آره‌نا  و 45 امتیاز جردن کلارکسون از سد ساکرامنتو کینگز گذشت. دی‌آرون فاکس نیز 41 امتیاز و 11 پاس گل برای کینگز داشت.نتایج دیدارهای صبح امروز به شرح زیر است:


میلواکی 109 - گلدن استیت 122مینه سوتا 113 - میامی 104کلیولند 91 - شیکاگو 101ایندیانا 119 - سان آنتونیو 108تورونتو 127 - دنور 115ساکرامنتو 125 - یوتا 134واشنگتن 118 - پورتلند 127میامی هیت و میلواکی باکس، صدرنشینان کنفرانس شرق و فینیکس سانز و ممفیس گریزلیز، تیم‌های کنفرانس غرب NBA هستند.
