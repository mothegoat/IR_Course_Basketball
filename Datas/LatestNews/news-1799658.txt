TITLE:
لیگ بسکتبال؛جدال تهرانی‌ها به سود پدافند تمام شد
BODY:

به گزارش "ورزش سه" و به نقل از تسنیم، تیم‌های پدافند هوایی و اکسون در آخرین دیدار از هفته یازدهم گروه ب لیگ برتر بسکتبال، امروز سه‌شنبه 30 آذر 1400 به مصاف هم رفتند که این دیدار به سود پدافند به پایان رسید.
 
پدافند در پایان این بازی از 67 بر 61 برنده شد که نتایج کوارترهای آن، 19 بر 18، 12 بر 10، 17 بر 15 و 19 بر 18 بود. اسحاق حاتمی‌فر 17 و حسین مکریان 12 امتیاز برای پدافند و رضا مرادی 14 امتیاز برای اکسون در این مسابقه کسب کردند.
 
کورین هنری، گارد آمریکایی تیم اکسون، مثل بازی قبلی مقابل مهرام برای تیمش به میدان نرفت.
 



پدافند پس از این بازی از 4 پیروزی و 7 شکست خود، صاحب 15 امتیاز شد و اکسون از 3 پیروزی و 8 شکست، 14 امتیاز دارد.
 
لیگ برتر بسکتبال پس از وقفه‌ای دو روزه از پنج‌شنبه 3 دی 1400 با برگزاری دیدار بین تیم‌های خانه بسکتبال خوزستان با شهرداری گرگان و کاله با نیروی زمینی از کروه الف، پیگیری خواهد شد.
 
