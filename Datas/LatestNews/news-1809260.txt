TITLE:
لیگ NBA؛ شکست سنگین کلیپرز و اورلاندو 
BODY:

به گزارش "ورزش سه" و به نقل از تسنیم، تیم بروکلین نتس در ادامه دیدارهای خود در لیگ اتحادیه ملی بسکتبال آمریکا مقابل دنور ناگتس مغلوب شد تا هشتمین شکست متوالی خود را تجربه کرده باشد. کایری اروینگ در غیاب جیمز هاردن و کوین دورانت، 27 امتیاز و 11 پاس گل برای نتس داشت. در تیم دنور نیز نیکولا یوکیچ 27 امتیاز، 12 ریباند و 10 پاس گل به ثبت رساند.
 
در دیگر بازی امروز که در سالن آموی سنتر اورلاندو برگزار شد، تیم میزبان با اختلاف 33 امتیاز مغلوب بوستون سلتیکس شد. جیلین براون 26 امتیاز برای بوستون کسب کرد.
 
تیم میلواکی باکس نیز در حضور 17395 تماشاگر سالن کریپتو شهر لس‌آنجلس، شکست سنگینی را به لس‌آنجلس کلیپرز تحمیل کرد. یانیس آنتتوکمپو 28 امتیاز و 10 ریباند، جرو هالیدی 27 امتیاز و 13 پاس گل و بابی پورتیس 24 امتیاز و 11 ریباند باکس داشتند.
 



نتایج دیدارهای صبح امروز به شرح زیر است:
بروکلین 104- دنور 124
میلواکی 137 - کلیپرز 113
فیلادلفیا 119 - شیکاگو 108
دیترویت 105 - مینه سوتا 118
ایندیانا 85 - کلیولند 98
بوستون 116 - اورلاندو 83
آتلانتا 94 - دالاس 103
نیواورلینز 120 - هیوستون 107
