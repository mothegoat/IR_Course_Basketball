TITLE:
لیگ NBA؛ شکست سنگین شیکاگو در خانه
BODY:

به گزارش "ورزش سه" و به نقل از تسنیم، تیم میلواکی باکس در دیدار سوم از مرحله پلی‌آف لیگ اتحادیه ملی بسکتبال آمریکا به مصاف شیکاگو بولز رفت و با اختلاف 30 امتیاز،‌ میزبان خود را در مقابل  22667 تماشاگر سالن یونایتد سنتر شکست داد.  بابی پورتیس 18 امتیاز و 16 ریباند و یانیس آنتتوکمپو 18 امتیاز برای باکس داشتند. نیکولا ووسویچ هم 19 امتیاز برای بولز کسب کرد.در دیگر بازی امروز، تیم فینیکس سانز با 28 امتیاز و 14 پاس گل کریس پال و 28 امتیاز و 17 پاس گل دی‌آندری ایتون مقابل نیواورلینز پلیکانز به پیروزی رسید. دوین بوکر، ستاره تیم فینیکس سانز به دلیل کشیدگی درجه یک همسترینگ پای راست، حداقل 2 تا 3 هفته از میادین دور خواهد بود.در آخرین دیدار امروز نیز که در سالن استیت فارم آره‌نا و به میزبانی آتلانتا هاکس برگزار شد، تیم میزبان با حداقل اختلاف و با پرتاب ثانیه پایانی تری یانگ مقابل میامی هیت به پیروزی رسید. یانگ، 24 امتیاز و 8 پاس گل برای هاکس داشت و این تیم در طول بازی، تنها از 3 بازیکن تعویضی استفاده کرد. جیمی باتلر 20 امتیاز، 10 ریباند و 8 پاس گل برای هیت به دست آورد.بازی سوم سری میامی هیت و آتلانتا هاکس به دلیل پیدا شدن بسته مشکوکی در اطراف ورزشگاه استیت فارم آره‌نا با یک ساعت تاخیر آغاز شد.


نتیجه دیدارهای صبح امروز به شرح زیر است:میلواکی 111 - شیکاگو 81 (2 بر یک به سود میلواکی)میامی 110 - آتلانتا 111 (2 بر یک به سود میامی)فینیکس 114 - نیواورلینز 111 (2 بر یک به سود فینیکس)
