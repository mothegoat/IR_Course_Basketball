TITLE:
پیروزی لیکرز مقابل بروکلین در روز بازگشت دیویس
BODY:

به گزارش "ورزش سه" و به نقل از تسنیم، تیم بسکتبال لس‌آنجلس لیکرز در روز بازگشت آنتونی دیویس و در حالی که جیمز هاردن برای بروکلین نتس، تریپل دابل کرد، موفق به شکست نتس در بروکلین شد. لیکرز در بازی چهل و هشتم خود در فصل جاری لیگ اتحادیه ملی بسکتبال آمریکا و در مقابل  18126 تماشاگر سالن بارکلی سنتر با 33 امتیاز لبران جیمز مقابل بروکلین به پیروزی رسید. آنتونی دیویس نیز پس از یک ماه غیبت ناشی از مصدومیت، 24 دقیقه برای لیکرز بازی کرد و 8 امتیاز به دست آورد.
 
جیمز هاردن در غیاب کوین دورانت و کایری اروینگ با ثبت 33 امتیاز، 12 ریباند و 11 پاس گل، تمام تلاش خود را کرد اما نتوانست مانع شکست بروکلین شود.
 
لبران جیمز، فوق ستاره تیم لیکرز در پایان این بازی، هجدهمین دیدار متوالی با بیش از 25 امتیاز را به نام خود ثبت کرد.
 



3 بازی کاملا یک طرفه هم در شهرهای سان‌فرانسیسکو، هیوستون و بوستون انجام شد. تیم گلدن استیت با اختلاف 38 امتیاز بر دالاس موریکس غلبه کرد. هیوستون راکتس با اختلاف 30 امتیاز در خانه از سان آنتونیو اسپرز شکست خورد و بوستون سلتیکس با اختلاف 53 امتیاز مقابل ساکرامنتو کینگز به پیروزی رسید.
 
نتایج دیدارهای صبح امروز به شرح زیر است:
مینه‌سوتا 109 - پورتلند 107
لیکرز 106 - بروکلین 96
نیواورلینز 107 - فیلادلفیا 117
دنور 110 - دیترویت 105
شارلوت 113 - تورونتو 125
کلیپرز 116 - واشنگتن 115
ساکرامنتو 75 - سلتیکس 128
سان آنتونیو 134 - هیوستون 104
دالاس 92 - گلدن استیت 130
