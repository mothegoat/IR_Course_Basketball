TITLE:
ایران به راحتی اجازه قدرت‌نمایی به سوریه را نخواهد داد
BODY:

به گزارش "ورزش سه" و به نقل ازتسنیم، پنجره دوم مسابقات بسکتبال انتخابی جام جهانی 2023 با برگزاری 20 بازی و با شرکت 15 تیم در قاره آسیا انجام خواهد شد. کنفدراسیون بسکتبال آسیا دیدار تیم‌های ایران و سوریه را یکی از 5 دیدار جذاب پنجره دوم معرفی کرده و در مورد آن نوشته است:جدال تیم‌های ایران و سوریه یکی از بازی‌های است که با جمله «آخرین باری که دو تیم با هم بازی کردند» از آن یاد خواهد شد. آخرین باری که دو تیم با هم بازی کردند در انتخابی کاپ ‌آسیا 2022 بود که سوریه بر تیم قوی‌تر یعنی تیم ملی غلبه کرد.تیم ایران، جواز حضور در کاپ آسیا و انتخابی جام جهانی را کسب کرد ولی تیم سوریه هم با پیروزی تاریخی مقابل ایران به کاپ آسیا رسید و شانس حضور در جام جهانی را نیز دارد.سوریه در پنجره نخست، متحمل 2 شکست شده اما اگر بتواند بازی درخشان خود مقابل ایران را تکرار کند، دوباره در کورس رقابت برای حضور در جام جهانی 2023 قرار خواهد گرفت.


البته ایران به راحتی اجازه قدرت‌نمایی به سوریه نخواهد داد.تیم ملی بسکتبال ایران روزهای 5 و 8 اسفند 1400 با قزاقستان و سوریه در تهران بازی خواهد کرد.  
