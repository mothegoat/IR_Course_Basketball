TITLE:
بازیکن آمریکایی در تیم بسکتبال پیکان
BODY:

به گزارش "ورزش سه"، تیم بسکتبال پیکان که در مرحله پلی آف لیگ دسته یک به سر می برد، برای حضور قدرتمند خود در ادامه مسابقات و صعود به لیگ برتر، یک بازیکن آمریکایی-جامائیکایی به خدت گرفت. دیوید جفری های بازیکن سابق سانتا آنا در لیگ برتر بسکتبال کشور السالوادور با عقد قراردادی رسمی به عضویت تیم بسکتبال پیکان درآمده است. جفری های سابقه ۴ فصل حضور در لیگ برتر بسکتبال السالوادور و همچنین لیگ دسته دو کشور آمریکا را دارد.در سال های اخیر شاهد حضور بازیکنان آمریکایی زیادی در لیگ برتر بسکتبال بودیم که مشهورترین آن ها پری پتی، گارد تیم شهرداری گرگان است، اما این بار پیکان برای صعود به لیگ برتر یک بازیکن آمریکایی به خدمت گرفته است.
