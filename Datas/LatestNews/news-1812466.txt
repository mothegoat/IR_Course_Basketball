TITLE:
پیام عسگریان پس از شکست مقابل قزاقستان
BODY:

به گزارش ورزش سه مهیار عسگریان سرپرست فدراسیون بسکتبال، پس از شکست تیم ملی ایران مقابل قزاقستان در رقابت‌های پنجره دوم جام جهانی ۲۰۲۳ پیامی خطاب به تیم ملی و جامعه صادر کرد.*در متن این پیام آمده است:بزرگ‌مردان افتخارآفرین، خسته نباشید، خدا قوت، و دستان‌تان همیشه پرتوان.عزیزان،


شکست و پیروزی دو روی یک سکه‌اند، و هرکدام که اتفاق بیافتد، عبرت‌آمیز خواهد بود و بایستی از آن درس گرفت. شکست خود، در نزد آینده‌اندیشان، از این جهت که عامل شناخت ضعف‌ها و قوت‌ها، و شناسایی راه‌های تقویت آن‌ها خواهد بود خود نوعی پیروزی تلقی می‌گردد و می‌توان از این طریق اسباب پیروزی مهیا، و در میادین بعدی، موفق و سربلندی حاصل نمود.بنده به شما غیورمندان تیم ملی و کادر فنی، رجاء واثق دارم، و امیدواری وافر به پیروزی‌های آینده‌تان.دلاور مردان!همه‌ی دوستداران، و ورزش‌دوستان عزیزمان به قدرت بازوان، دست‌تان هنرمندانه‌، و هوش و ذکاوت‌ سرشارتان ایمان دارند و غیرتمندانه یکشنبه به سالن خواهند آمد و با تشویق جانانه غیورمردانشان، نغمه شادانه خواهند نواخت و در انتها با پیروزی شما، و با صدا و نوای رسا در کنارتان سرود پیروزی زمزمه خواهند نمود.در اینجا بر خود لازم می‌دانم بابت شکست حادثه‌وار تیم ملی، از هموطنان گرانقدرم، و از همه‌ی ورزش‌دوستان جامعه بسکتبال عذرخواهی کنم.در پایان از تمامی دوستان و پیشکسوتان تقاضا دارم همچون گذشته در مسابقات خاص و هیجان‌انگیز، با وفاق و همدلی، حامی تیم ملی ایران در برابر تیم ملی سوریه باشند.خدایا چنان کن سرانجام کارتو خشنود باشی ما رستگارمهیار عسگریان 
