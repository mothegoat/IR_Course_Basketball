TITLE:
رقابت تیم ملی بسکتبال حفظ صدرنشینی
BODY:

به گزارش "ورزش سه" به نقل از مهر، مسابقات انتخابی جام جهانی ۲۰۲۳ برای تیم ملی بسکتبال ایران از روز پنجشبه با برگزاری دیدار برابر قزاقستان وارد پنجره دوم می شود. این دیدار در شرایطی برگزار می شود که ملی پوشان بسکتبال ایران در هر دو دیدار پنجره نخست موفق به شکست بحرین شدند و فعلا صدرنشین گروه D مسابقات هستند.البته که قزاق هم هر دو دیدار خود در پنجره نخست را با برد تمام کرده و با امتیاز مشابه ایران در رده دوم جدول رده بندی قرار دارد. حالا آنها حریف ملی پوشان بسکتبال ایران برای حفظ صدرنشینی هستند اما نه در حد رقیب نزدیک و پایاپای.شاید بسکتبال قزاقستان برای ایران و در کل آسیا خیلی مطرح و شناخته شده نباشد اما طبق آمار تیم ملی ایران تمام دیدارهایی که تا به حال برابر این تیم داشته را با پیروزی پشت سر گذاشته است. در رنکینگ جهانی هم قزاق ها رده ۷۰ جهان را در اختیار دارند و تیم یازدهم آسیا به حساب می آیند در حالیکه ایران تیم دوم آسیا و ۲۳ جهان به حساب می آید.البته که مصطفی هاشمی در شرایطی شاگردانش را برای دیدار با قزاقستان وارد زمین کند که حامد حدادی و بهنام یخچالی کنار آنها نیستند. حدادی به خاطر درگیری در لیگ چین و یخچالی به خاطر ابتلا به در ترکیب تیم ملی برای پنجره دوم انتخابی جام جهانی غایب هستند.


دیدار تیم های ملی بسکتبال ایران و قزاقستان از ساعت ۱۷ در ورزشگاه آزادی آغاز می شود. ملی پوشان ایران ۸ اسفندماه هم باید در چارچوب پنجره دوم انتخابی جام جهانی به مصاف سوریه برود. این دو دیدار در ورزشگاه آزادی برگزار می شود.جدول رده بندی تیم های شرکت کننده در گروه D مسابقات انتخابی جام جهانی ۲۰۲۳ به این شرح است:۱- ایران (۲ بازی، ۲ برد، بدون باخت، ۴ امتیاز)۲- قزاقستان (۲ بازی، ۲ برد، بدون باخت، ۴ امتیاز)۳- سوریه (۲ بازی، بدون برد، ۲ باخت، ۲ امتیاز)۴- بحرین (۲ بازی، بدون برد، ۲ باخت، ۲ امتیاز)
