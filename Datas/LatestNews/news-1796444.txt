TITLE:
لیگ NBA؛ پیروزی تورونتو و هیوستون در خانه
BODY:

به گزارش "ورزش سه" و به نقل از تسنیم، تیم یوتا جز در بیست و سومین بازی خود در فصل جاری لیگ اتحادیه ملی بسکتبال آمریکا، صبح امروز،‌ میهمان تیم کلیولند کاوالیرز بود و با حداقل اختلاف ممکن به پیروزی رسید. داناوان میچل 35 امتیاز برای یوتا و داریوس گارلند، 31 امتیاز برای کلیولند در این بازی کسب کردند. گارلند در فاصله 3 ثانیه به پایان بازی،‌ شوت 2 امتیازی خود را هدر داد و نتوانست مانع از شکست تیمش شود.
 
در بازی دیگری که در حضور 14771 تماشاگر سالن تویوتا سنتر برگزار شد، تیم هیوستون راکتس از سد میهمان خود، نیواورلینز پلیکانز گذشت.
 
نتایج دیدارهای صبح امروز به شرح زیر است:
یوتا 109 - کلیولند 108
شارلوت 130 - آتلانتا 127
واشنگتن 90 - تورونتو 102
نیواورلینز 108 - هیوستون 118



در حال حاضر، بروکلین نتس با 16 پیروزی و 7 شکست در مکان نخست کنفرانس شرق قرار دارد و گلدن استیت وریرز با 19 پیروزی و 4 شکست در صدر کنفرانس غرب است.
