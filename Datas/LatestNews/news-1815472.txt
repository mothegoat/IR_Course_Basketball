TITLE:
لیگ بسکتبال؛ شهرداری گرگان و ذوب‌آهن پیروز شدند
BODY:

به گزارش ورزش سه و به نقل از تسنیم ، تیم شهرداری گرگان در بازی نخست از مرحله پلی‌آف لیگ برتر بسکتبال امروز (سه‌شنبه - 24 اسفند 1400) به مصاف اکسون رفت و با نتیجه 80 بر 71 به پیروزی رسید.شهرداری در کوارترهای اول، سوم و چهارم با نتایج 23 بر 21، 24 بر 18 و 17 بر 14 برنده شد و کوارتر دوم را 15 بر 18 واگذار کرد.پری پتی 26، محمد جمشیدی 22 و میثم میرزایی 15 امتیاز برای شهرداری گرگان و پویا حقی 24 امتیاز برای اکسون کسب کردند. شهرداری در بازی شماری، یک بر صفر از اکسون پیش افتاد.در دیگر بازی امروز، ذوب‌آهن اصفهان 73 بر 70 از سد صنایع هرمزگان گذشت. ذوب‌آهن در سه کوارتر ابتدایی 19 بر 18، 19 بر 17 و 22 بر 18 برنده شد و کوارتر پایانی را 13 بر 17 واگذار کرد.


فرید اصلانی 24 امتیاز و ارسلان کاظمی هشت امتیاز، 13 ریباند و شش پاس گل برای ذوب آهن داشتند. در تیم هرمزگان هم محمد یزدان‌پناه 17 امتیاز و 12 ریباند و کریلو فسنکو 10 امتیاز و 17 ریباند به دست آوردند. ذوب‌آهن در بازی‌شماری، یک بر صفر از نماینده هرمزگان پیش است. 
