TITLE:
معرفی کادر فنی تیم ملی بسکتبال آمریکا
BODY:

به گزارش "ورزش سه" و به نقل از تسنیم، خبری که بسکتبال آمریکا نتوانست آن را مخفی کند، امروز رسماً رسانه‌ای شد. سرمربی تیم گلدن استیت وریرز در المپیک 2024 پاریس برای کسب یک مدال طلای دیگر با تیم ملی بسکتبال آمریکا تلاش خواهد کرد.
 
فدراسیون بسکتبال آمریکا پس از معرفی استیو کِر به عنوان سرمربی جدید تیم ملی تا المپیک 2024، دستیاران او را نیز مشخص کرد. به این ترتیب، مارک فیو (دانشگاه گونزاگا) ، اریک اسپولسترا(میامی هیت) و مانتی ویلیامز(فینیکس سانز)،  کمک‌های کر در تیم ملی خواهند بود.
 
استیو کر در این مورد گفت: هدایت تیم ملی بسکتبال آمریکا، مسئولیت بزرگی است و خوشحالم با مربیانی که برای آنها احترام زیادی قائل هستم، کار خواهم کرد. نمی‌توانم تصور کنم با گروهی بهتر از این مربیان کار کنم.
استیو کر، پانزدهمین سرمربی تاریخ بسکتبال آمریکاست. 13 سرمربی قبلی تیم ملی آمریکا، مدال طلای المپیک را در کارنامه خود دارند. تیم ملی بسکتبال آمریکا، جام جهانی 2023 و المپیک 2024 را پیش‌رو دارد. 



