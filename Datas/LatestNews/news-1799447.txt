TITLE:
لیگ برتر بسکتبال؛ مس‌رفسنجان از سد سپاهان گذشت
BODY:

به گزارش "ورزش سه" از تسنیم، تیم‌ مس کرمان در یازدهمین بازی خود در فصل جاری لیگ برتر بسکتبال و از گروه «ب» این رقابت‌ها، امروز (دوشنبه - 29 آذر 1400) به مصاف سپاهان اصفهان رفت و با نتیجه 81 بر 74 به پیروزی رسید.
 
مس در کوارتر نخست 31 بر 16 برنده شد و همین اختلاف، پیروزی آنها را در این بازی تضمین کرد. بازیکنان مس رفسنجان در سه کوارتر بعدی با نتایج 19 بر 22، 15 بر 18 و 16 بر 18 شکست خوردند.
آلانی مور 20 امتیاز و مجید رحیمیان 18 امتیاز و هشت ریباند برای مس رفسنجان در این بازی کسب کردند. عماد سلمانی و پیام کیانی هم 22 و 21 امتیاز برای سپاهان به دست آوردند. رسول سلطانیان نیز 9 امتیاز و هشت ریباند دیگر برای تیم اصفهانی داشت.



 
مس رفسنجان پس از این بازی از هشت پیروزی و سه شکست، صاحب 19 امتیاز شد (مکان سوم گروه ب) و سپاهان از سه پیروزی و هشت شکست، 14 امتیازی (مکان پنجم گروه ب) است.
در ادامه بازی‌های هفته یازدهم گروه ب فردا (سه‌شنبه) آویژه صنعت مشهد با مهرام روبه‌رو می‌شود و پدافند هوایی به مصاف اکسون می‌رود.
 
