TITLE:
نفت و اکسون به نیمه‌نهایی بسکتبال زنان صعود کردند
BODY:

به گزارش ورزش سه به نقل از ایسنا، در ادامه رقابت‌های پلی‌آف و حذفی لیگ برتر بسکتبال زنان جمعه، اول بهمن ۱۴۰۰ سه دیدار برگزار و تکلیف تیم‌های راه‌یافته به نیمه نهایی مشخص شد.
 
تیم‌های آکادمی ایزی بسکتبال و ستاد گاز تهران در مرحله حذفی به مصاف هم رفتند که این دیدار با برتری ۵۷ بر ۵۲ گاز به پایان رسید.
 



در مرحله پلی‌آف هم ابتدا تیم‌های شهرداری گرگان و پالایش نفت آبادان مقابل هم به میدان رفتند که نفت ۸۸ بر ۵۳ به پیروزی رسید و با توجه به پیروزی در اولین دیدار پلی‌آف، به نیمه نهایی رسید.
 
دومین دیدار این مرحله هم بین تیم‌های امرتات و اکسون تهران برگزار شد که با پیروزی  ۸۱ بر ۳۸ اکسون به پایان رسید. به این ترتیب اکسون نیز با دو پیروزی در دیدارهای رفت و برگشت پلی‌آف، راهی نیمه‌نهایی شد. 
 
پیش از این تیم‌های شیمیدر قم و گروه بهمن تهران به نیمه نهایی راه پیدا کرده بودند.
 
مرحله نیمه‌نهایی از چهارشنبه ۱۳ بهمن ۱۴۰۰ آغاز می‌شود. 
 
