TITLE:
هاردن: از عملکرد بروکلین نتس ناامید هستم
BODY:

به گزارش "ورزش سه" و به نقل از تسنیم، شکست صبح امروز (چهارشنبه) تیم بسکتبال بروکلین نتس مقابل لس‌آنجلس لیکرز، سومین شکست این تیم در 5 بازی گذشته فصل جاری لیگ NBA بود.
 
جیمز هاردن، ستاره تیم بروکلین در این دیدار با ثبت 33 امتیاز، 12 ریباند و 11 پاس گل، تریپل دابل کرد اما نتوانست مانع شکست تیمش شود. او در مورد نتایج اخیر تیم و گزارش‌هایی که مبنی بر نارضایتی او از حضور در بروکلین منتشر شده، گفت: از زندگی در نیویورک خوشحالم و چیزی از گزارش‌های منتشر شده نمی‌دانم.
 
گارد رأس تیم بروکلین ادامه داد: من ناامید هستم چون تیم سالم و کاملی نداریم. بازیکنان مصدوم و بیمار (کرونا) در تیم ما زیاد هستند که این ناامیدکننده است. کم فکر می‌کنم همه اعضای باشگاه، ناامید هستند چون ما خیلی بهتر از چیزی هستیم که نتایج ما در لیگ نشان می‌دهد.
 



هاردن در پایان گفت:‌ من از عملکرد تیم ناامید هستم برای اینکه می‌خواهم برنده شوم و یک جنگجو هستم. این قضیه خیلی ساده است.
 
بروکلین با 29 پیروزی و 18 شکست، پایین‌تر از میامی هیت و شیکاگو بولز در مکان سوم، جدول کنفرانس غرب لیگ اتحادیه ملی بسکتبال آمریکا قرار دارد.
