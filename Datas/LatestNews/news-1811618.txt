TITLE:
خانه ستاره NBA مورد دستبرد سارقان قرار گرفت
BODY:

به گزارش "ورزش سه" و به نقل از تسنیم، هفته گذشته در حالی که دریموند گرین، ستاره تیم گلدن استیت وریرز در لیگ اتحادیه ملی بسکتبال آمریکا در استادیوم سو - فای شهر لس‌آنجلس مشغول تماشای فینال لیگ ملی فوتبال (NFL) بود، سارقان به منزل او دستبرد زدند.به نوشته رسانه‌های آمریکایی؛ سارقان از پنجره وارد خانه گرین شده‌ و اجناسی شامل ساعت، جواهرات و سایر وسایل شخصی به ارزش یک میلیون دلار را همراه خود برده‌اند.این برای نخستین بار نیست که سارقان با آگاهی از غیبت ستاره‌های NBA به منزل آنها دستبرد می‌زنند. خانه‌های جاول مک‌گی (انگشتر قهرمانی لیگ)، درک فیشر (5 انگشتر قهرمانی لیگ)، کایل لوری، اندرو ویگینز، نیک یانگ و چارلی ویلانووا، زمانی که در شهرهای دیگر آمریکا حضور داشتند مورد دستبرد سارقان قرار گرفته است.پلیس هنوز شخصی را در ارتباط با سرقت خانه گرین، دستگیر نکرده است.



