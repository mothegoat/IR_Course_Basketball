TITLE:
انتخاب سرمربی جدید تیم بسکتبال آمریکا (عکس)
BODY:

یه گزارش ورزش سه، استیو کر دستیار گرگ پوپوویچ در المپیک 2022 توکیو بود که با این تیم مدال طلای مسابقات را بدست آورد و حالا هدایت این تیم را در المپیک 2024 پاریس و جام جهانی 2023 که به میزبانی مشترک در فیلیپین ،اندونزی و ژاپن برگزار می شود به عنوان سرمربی آمریکا به عهده خواهد داشت

استیو کر 56 ساله از زمان حضورش روی نیمکت گلدن استیت موفق شد 5 بار به فینال رقابتها و سه بار به عنوان قهرمانی NBA دست پیدا کند
 




 
دستیاران کر مانتی ویلیامز(سرمربی فینکس سانز)، اریک اسپولسترا( سرمربی میامی هیت) و مارک فو(سرمربی تیم دانشگاهی گونزاگا) معرفی شدند.
 
استفن داگلاس کر سابقه درخشانی هم در دوران بازیگری خود در بسکتبال NBA دارد، او پنج بار قهرمانی NBA در کارنامه خود به ثبت رسانده که سه بار آن با تیم شیکاگو بولز بهمراه مایکل جردن و دو بار با تیم سن آنتونیو اسپرز موفق به کسب عنوان قهرمانی شده است.
 

 
کر رکورد بالاترین درصد سه امتیازی در تاریخ بسکتبال NBA را با 52.4% در دست داشت که توسط کایل کرور در سال 2010 شکسته شد.
 
کر در سال 2014 مدتی را به عنوان مفسر بسکتبال در برنامه پرطرفدار NBA on TNT  فعالیت کرد و سر انجام در ماه می به عنوان سرمربی تیم گلدن استیت واریرز معرفی شد تا بهترین دوران تاریخ بسکتبال باشگاه واریرز رقم بخورد.
