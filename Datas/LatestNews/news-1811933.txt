TITLE:
طلسم انتخابات بسکتبال شکسته می شود؟
BODY:

به گزارش ورزش سه، ماجرای انتخابات فدراسیون بسکتبال در ماه‌های اخیر پیچیده و عجیب پیش رفته است. این انتخابات تاکنون سه بار به تعویق افتاده و همین موضوع باعث شده تا برخی شائبه ها به وجود بیاید. حالا فدراسیون بسکتبال اعلام کرده مجمع انتخاباتی این فدراسیون، با دستور انتخاب رئیس فدراسیون و اعضای هیات رئیسه در تاریخ ۹ اسفند ۱۴۰۰ ساعت ۱۰ صبح در سالن استاد فارسی آکادمی ملی المپیک برگزار خواهد شد.اهالی بسکتبال هم امیدوارند این بار طلسم عدم برگزاری مجمع شکسته شود و کاندیدای تایید صلاحیت شده نیز نامشان از قبل اعلام شود.در چهار سال اخیر رامین طباطبایی اداره فدراسیون را در دست داشت و بعد از پایان دوره چهار ساله، جای خود را به سرپرست جدید داد تا انتخابات در اولین فرصت برگزار شود.
