TITLE:
پیروزی مینه‌سوتا، فیلادلفیا و گلدن استیت در آغاز پلی‌آف
BODY:

به گزارش "ورزش سه" و به نقل از تسنیم، تیم گلدن استیت وریرز در بازی نخست مرحله پلی‌آف لیگ اتحادیه ملی بسکتبال آمریکا به مصاف دنور ناگتس رفت و با نتیجه 123 بر 107 به پیروزی رسید. جردن پول 30 امتیاز برای گلدن استیت وریرز و نیکولا یوکیچ 25 امتیاز، 10 ریباند و 6 پاس گل برای دنور داشتند.تیم ممفیس گریزلیز در حضور 17794 تماشاگر سالن فدکس فوروم با نتیجه 117 بر 130 از میهمان خود، مینه‌سوتا تیمبروولوز شکست خورد. آنتونی ادواردز 36 امتیاز و کارل آنتونی تاونز 29 امتیاز و 13 ریباند برای وولوز داشتند. جا مورانت نیز 32 امتیاز و 8 پاس گل برای ممفیس کسب کرد.در بازی پایانی، فیلادلفیا سونی سیکسرز 131 بر 111 از سد تورونتو رپتورز گذشت. تایریس ماکسی 38 امتیاز، جیمز هاردن 22 امتیاز و 14 پاس گل و جوئل امبید 19 امتیاز و 15 ریبانتد برای سیکسرز داشتند. پاسکال سیاکام نیز 24 امتیاز و 7 پاس گل برای برای تنها تیم کانادایی NBA به دست آورد. 



