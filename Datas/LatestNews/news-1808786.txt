TITLE:
لیگ NBA؛ شکست سنگین نتس در یوتا
BODY:

به گزارش "ورزش سه" و به نقل از تسنیم، پیش‌بینی می‌شد که تیم بروکلین نتس پس از 6 شکست متوالی در بازی هفتم مقابل یوتا جز هم ببازد اما کسی نمی‌توانست حدس بزند که این، بدترین شکست بروکلین در فصل جاری لیگ اتحادیه ملی بسکتبال آمریکا خواهد بود.
 
استیو نش، سرمربی نتس در مورد شکست تیمش مقابل جز در سالت لیک سیتی گفت:‌ بازی خیلی سختی بود و من این موضوع را حس کردم. بازیکنان من خیلی تلاش کردند و من به آنها افتخار می‌کنم.
 
کامرون توماس 30 و کایری اروینگ در غیاب جیمز هاردن و کوین دورانت، 15 امتیاز برای نتس کسب کردند. داناوان میچل نیز 27 امتیاز برای یوتا کسب کرد.
 



شیکاگو بولز، تیم صدرنشین کنفرانس شرق با 36 امتیاز و 17 ریباند نیکولا ووسویچ و 31امتیاز دی‌مار دی‌روزن مقابل ایندیانا پیسرز به پیروزی رسید. کاریس لورت 42 امتیاز برای پیسرز به دست آورد.
 
در آخرین بازی امروز هم تیم دالاس موریکس با 33 امتیاز، 13 ریباند و 15 پاس گل لوکا دانچیچ مقابل فیلادلفیا سونی سیکسرز به پیروزی رسید. جوئل امبید ستاره کامرونی فیلا برای تیمش 27 امتیاز و 13 ریباند داشت.
 
نتایج دیدارهای صبح امروز به شرح زیر است:
فیلادلفیا 98 - دالاس 107
کلیولند 102 - شارلوت 101
بروکلین 102 - یوتا 125
بوستون 102 - دیترویت 93
شیکاگو 122 - ایندیانا 115
آتلانتا 114 - تورونتو 125
هیوستون 106 - سان آنتونیو 131
نیواورلینز 113 - دنور 105
اوکلاهماسیتی 96 - پورتلند 93
تیم‌های شیکاگو و میامی در صدر کنفرانس شرق و فینیکس و هیوستون در مکان‌های اول و دوم کنفرانس غرب لیگ NBA هستند.
