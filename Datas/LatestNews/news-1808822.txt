TITLE:
دانچیچ به جمع ۱۰ نفر برتر NBA رسید
BODY:

به گزارش "ورزش سه" و به نقل از ایسنا، در جریان دیدار صبح امروز تیم‌های دالاس و فیلادلفیا در فصل عادی لیگ بسکتبال NBA که با پیروزی ۱۰۷ - ۹۸ مورکیس همراه بود، «لوکا دانچیچ» فوق ستاره اسلوونیایی دالاس عملکرد درخشانی را به ثبت رسانده و رکورد جدیدی را به نام خود ثبت کرد.
 
این فوق ستاره جوان موفق شد با ثبت یک تریپل دبل دیگر، در ۲۲ سالگی با عبور از «فَت لِوِر»، با ۴۴ تریپل دبل رتبه دهم بیشترین تعداد تریپل دبل در تاریخ بازی.های فصل عادی لیگ NBA را به خود اختصاص دهد.
 



طبق رده‌بندی اعلام شده، تا به این لحظه «راسل وستبروک» با ۱۹۳، «اسکار رابرتسون» با ۱۸۱ و «مجیک جانسون» با ثبت ۱۳۸ تریپل دبل، رتبه‌های اول تا سوم این رده‌بندی را در اختیار دارند. 
 
دانچیچ در بازی صبح امروز عملکرد فوق العاده‌ای داشت و با کسب ۳۳ امتیاز، ۱۳ ریباند و ۱۵ پاس گل موفق به ثبت تریپل دبل شد.
