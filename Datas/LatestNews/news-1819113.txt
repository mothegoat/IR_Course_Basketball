TITLE:
حضور رئیس کمیته المپیک در اردوی بسکتبال
BODY:

به گزارش "ورزش سه" و به نقل از فارس، سیدرضا صالحی‌امیری رئیس کمیته ملی المپیک، نصرالله سجادی و پیمان فخری، سرپرست کاروان ایران در بازی‌های آسیایی هانگژو صبح امروز از اردوی تیم ملی بسکتبال نوجوانان بازدید کردند.* داوری: امیدوارم حمایت‌های کمیته ملی الپمیک ادامه‌دار باشدجواد داوری رئیس فدراسیون بسکتبال در خصوص بازدید مسئولان کمیته ملی المپیک از اردوی نوجوانان، گفت: در سالهای اخیر صالحی‌امیری همیشه پشتیبان بسکتبال بود و امیدوارم این حمایت‌ها ادامه‌دار باشد. تیم بسکتبال نوجوانان برای کسب سهمیه مسابقات جهانی آماده می‌شود و سعی می‌کنیم روی این افراد سرمایه گذاری کنیم. تلاش ما این است امکانات بهتر و آنچه لایق بازیکنان است را فراهم کنیم.* صالحی امیری: رشته هایی مانند بسکتبال می‌توانند فضای فوتبال را بگیرند


سیدرضا صالحی‌امیری که بعد از بازدید از اردوی تیم فوتبال امید به بسکتبال آمده بود در جمع ملی‌پوشان، اظهار داشت: خوشحالیم در آینده نزدیک خبرهای خوشی را از شما بشنویم. برای شما آرزوی موفقیت دارم و با انگیزه شما و کادر فنی و با مدیریت آقای داوری، حتما موفق خواهید شد. وقتی نسل جدید می آید با خود یک خلاقیت و جوشش جدید را می‌آورد. رئیس فدراسیون از قهرمانان این رشته و کاربلد بوده و در این مدت رضایت همه را جلب کرده است. در جلساتی که داریم سعی می کنیم حداکثر حمایت را از فدراسیون داشته باشیم. والیبال و بسکتبال به قدری جذاب است که حتی می تواند از فوتبال جلو بزند.وی افزود: باور دارم در آینده نزدیک تمایل مردم به سمت رشته‌هایی مثل والیبال، بسکتبال و هندبال خواهد رفت و این رشته به دغدغه مردم تبدیل خواهد شد. باید قدردان زحمات گذشتگان در این رشته باشیم‌. تیم جدید با انگیزه و مصمم است و امیدوارم بسکتبال را به قله‌ای که مد نظر داریم برساند.سرپرست تیم نوجوانان نیز گفت: تیم ۲۰ روز دیگر عازم غرب آسیاست و درخواست داریم که بازی‌های تدارکاتی خوبی داشته باشد. استرالیا و نیوزیلند به مسابقات اضافه شدند و اگر بازی تدارکاتی داشته باشند با تجربه بیشتری عازم می‌شوند.
