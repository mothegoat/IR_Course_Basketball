TITLE:
پیروزی گروه بهمن در اولین فینال بسکتبال زنان
BODY:

به گزارش ورزش سه و به نقل از ایسنا، اولین بازی فینال لیگ برتر بسکتبال زنان پنج‌شنبه، ۱۹ بهمن بین تیم‌های گروه بهمن تهران و شیمیدر قم برگزار شد که طی آن گروه بهمن به پیروزی رسید.  شاگردان نازی طائرپور در گروه بهمن با حساب ۷۰ بر ۵۹ مقابل حریف خود به پیروزی رسیدند.  مرحله فینال لیگ برتر بسکتبال زنان به صورت سه برد از پنج مسابقه برگزار می‌شود که گروه بهمن به عنوان مدافع جام قهرمانی در اولین بازی پیروز شد.  دومین بازی فینال از ساعت ۱۵ و ۳۰ دقیقه شنبه، ۲۱ اسفند برگزار می‌شود.


تیم‌های اکسون تهران و پالایش نفت آبادان هم در مرحله  رده‌بندی به مصاف هم رفتند که اکسون ۸۳ بر ۷۱ پیروز شد.این مرحله به صورت دو برد از سه مسابقه برگزار می‌شود و دومین مسابقه هم شنبه، ۲۱ اسفند برگزار خواهد شد.
