TITLE:
 پبروزی میتل‌دوچر با 11 امتیاز یخچالی
BODY:

به گزارش "ورزش سه" و به نقل از تسنیم، تیم بسکتبال BC میتل‌دوچر با برتری 89 بر 68 در زمین تیم فراپورت اسکای‌لیبرس به رتبه دوازدهم جدول رده‌بندی بوندس‌لیگا صعود کرد.
 
بهنام یخچالی، ملی‌پوش ایرانی تیم میتل‌دوچر که هنوز از دیدار قبلی تیمش دچار آسیب‌دیدگی است در این دیدار 19 دقیقه در میدان حضور داشت و موفق شد 11 امتیاز، یک ریباند، یک پاس گل و کارایی 13 داشته باشد.
 
این چهارمین پیروزی BC میتل‌دوچر در فصل جاری بود تا یاران یخچالی با 8 امتیاز (در بوندس‌لیگا تیم برنده 2 امتیاز می‌گیرد و امتیازی برای تیم بازنده لحاظ نمی‌شود) در جایگاه دوازدهم جدول رده‌بندی بوندس‌لیگا قرار بگیرند.
 
