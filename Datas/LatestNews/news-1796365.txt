TITLE:
لیگ برتر بسکتبال؛ مس کرمان از سد کاله گذشت
BODY:

به گزارش "ورزش سه" و به نقل از تسنیم، تیم‌های کاله آمل و مس کرمان در هفته هشتم لیگ برتر بسکتبال و از گروه الف این مسابقات، امروز (یکشنبه - چهاردهم آذر) به مصاف هم رفتند که این بازی به سود تیم کرمانی به پایان رسید.
 
مس کرمان با دابل اصغر کاردوست که انرژی مضاعفی به خاطر دعوت شدن به اردوی تیم ملی دارد، با نتیجه 93 بر 79 برنده شد. کاردوست 18 امتیاز و 13 ریباند برای مس داشت. متین آقاجان‌پور نیز 23 امتیاز و هفت پاس گل برای کاله ثبت کرد.
 
در نخستین بازی امروز که دیداری معوقه از هفته سوم و گروه «ب» مسابقات بود، تیم شیمیدر قم با نتیجه 86 بر 64 مس رفسنجان را شکست داد. امیرحسین آذری 10 امتیاز و 11 ریباند و محمد یوسفوند 12 امتیاز و 13 ریباند برای شیمیدر داشتند. رابرت چارلز نیز 14 امتیاز برای مس کسب کرد.
 



دیدارهای تیم ذوب‌آهن به دلیل مثبت اعلام شدن تست کرونای هفت بازیکن این تیم فعلاً برگزار نخواهد شد.
 
فردا (دوشنبه - پانزدهم آذر 1400) از هفته نهم لیگ برتر و از گروه الف، شهرداری گرگان با نیروی زمینی روبه‌رو می‌شود و از ساعت 17:30 نفت آبادان به مصاف نظم‌آوران سیرجان می‌رود.

 

 
