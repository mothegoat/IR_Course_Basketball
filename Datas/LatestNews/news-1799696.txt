TITLE:
لیگ NBA؛ دالاس از سد مینه‌سوتا گذشت
BODY:

به گزارش "ورزش سه" و به نقل از تسنیم، تیم فینیکس سانز، صدرنشین کنفرانس غرب لیگ اتحادیه ملی بسکتبال آمریکا، صبح امروز در سالن استیپلز سنتر، میهمان تیم لس‌آنجلس لیکرز بود و حریف خود را در حضور 18997 تماشاگر شکست داد.
 
دوین بوکر 24 امتیاز، 9 ریباند و 7 پاس گل و دی‌آندری ایتون 19 امتیاز و 11 ریباند برای سانز داشتند. لبران جیمز 34 امتیاز و 7 ریباند و راسل وستبروک 22 امتیاز و 10 ریباند برای لیکرز داشتند. لیکرز با 16 پیروزی و 15 شکست، تیم هفتم کنفرانس غرب است.
 
در دیگر بازی امروز، تیم دالاس در غیاب لوکا دانچیچ و کریستاپس پورزینگیس و با 28 امتیاز جیلن برانسون مقابل مقابل مینه‌سوتا تیمبروولز به پیروزی رسید. کارل آنتونی تاونز 26 امتیاز و 14 ریباند برای وولوز داشت.
 



نتایج دیدارهای صبح امروز به شرح زیر است:
فینیکس 108 - لیکرز 90
ایندیانا 96 - میامی 125
دیترویت 91 - نیویورک 105
پورتلند 97 - نیواورلینز 111
مینه سوتا 102 - دالاس 114
دیدار تیم‌های واشنگتن ویزاردز و بروکلین نتس به دلیل ابتلای تعداد زیادی از بازیکنان دو تیم به کرونا، برگزار نشد.
 
 
در پایان دیدارهای امروز، بروکلین با 21 پیروزی و 9 شکست، صدرنشین کنفرانس شرق است و فینیکس با 24 پیروزی و 5 شکست در جایگاه نخست جدول کنفرانس غرب قرار دارد.
