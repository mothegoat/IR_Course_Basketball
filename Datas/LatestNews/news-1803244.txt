TITLE:
لیگ NBA| فینیکس و میلواکی شکست خوردند
BODY:

به گزارش "ورزش سه" و به نقل از تسنیم، تیم فینیکس سانز، صدرنشین کنفرانس غرب لیگ اتحادیه ملی بسکتبال آمریکا در دیدار صبح امروز خود، متحمل شکست سنگینی مقابل میامی هیت در خانه شد. تایلر هرو 33 و دانکن رابینسون 27 امتیاز برای میامی و دوین بوکر 26 امتیاز برای فینیکس کسب کردند. بازیکنان میامی در این بازی 22 پرتاب 3 امتیازی موفق داشتند.
 
سانز با 30 پیروزی و 9 شکست، همچنان صدرنشین کنفرانس غرب و میامی، تیم سوم کنفرانس شرق است.
تیم میلواکی باکس در چهل و دومین بازی خود در فصل جاری لیگ NBA و در مقابل 19139 تماشاگر سالن اسپکتروم سنتر شهر شارلوت از این تیم شکست خورد. یانیس آنتتوکمپو، ستاره یونانی باکس 43 امتیاز و 12 ریباند و کریس میدلتون 27 امتیاز و 10 ریباند دیگر برای این تیم کسب کردند. در تیم شارلوت هم تری روزیه 28 امتیاز به دست آورد.
 
نتایج دیدارهای صبح امروز لیگ به شرح زیر است:



میلواکی 106 - شارلوت 114
ممفیس 123 - کلیپرز 108
اورلاندو 92 - دیترویت 97
یوتا 113 - ایندیانا 125
نیویورک 75 - بوستون 99
میامی 123 - فینیکس 100
