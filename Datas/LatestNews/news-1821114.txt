TITLE:
دوئل پرافتخارترین تیم با مدافع قهرمانی در فینال لیگ بسکتبال
BODY:

به گزارش "ورزش سه" و به نقل از مهر، از میان شانزده تیمی که ۶ ماه پیش آغازگر فصل جاری مسابقات باشگاهی بسکتبال بودند، شهرداری گرگان و ذوب آهن فینالیست شدند. دو تیمی که رقابت های خود را در یک گروه آغاز کردند و حالا هم باید در جدالی حداکثر پنج پله ای با یکدیگر به کار خود در این فصل پایان دهند.ذوب آهن اولین فینالیست لیگ برتر بسکتبال در فصل جاری بود. تیمی که با احتساب برگزاری مسابقات باشگاهی بسکتبال در ادوار مختلف و با عنوان های مختلف، با ۹ قهرمانی و ۶ عنوان نایب قهرمانی پرافتخارین تیمی باشگاهی تاریخ بسکتبال باشگاهی کشور به حساب می آید.آخرین حضور ذوب آهن در فینال لیگ برتر بسکتبال البته به بیش از یک دهه پیش باز می گردد و رقابت ناموفقی که طی دو فصل متوالی (۸۹-۸۸ و ۹۰-۸۹) برای تصاحب جام قهرمانی با مهرام تهران داشت. ذوب آهن آن دو فینال را با ناکامی تمام کرد و نتوانست تعداد قهرمانی های خود را دو رقمی کند.حالا پس از گذشت دو دهه از آخرین قهرمانی ذوب آهن در لیگ برتر بسکتبال و ۱۱ سال از آخرین حضور درفینال این رقابت ها، این تیم مجدد فینالیست شده و در آستانه یک قهرمانی دیگر قرار گرفته در حالیکه حریفش همین سال گذشته فینالیست شد و قهرمان.


شهرداری گرگان حریف ذوب آهن در فینال لیگ برتر بسکتبال است، تیمی که دو فصل پیش هم حضوری مدعی گونه و نزدیک به قهرمانی در لیگ برتر داشت اما و تاثیری که بر نیمه تمام ماندن مسابقات داشت فرصت قهرمانی را از این تیم کرد. این فرصت اما فصل گذشته بالاخره برای گرگانی ها محقق شد و آنها توانستند برای نخستین بار جام قهرمانی لیگ را بالای سر ببرند.حالا شهرداری گرگان مصمم به ثبت دومین قهرمانی متوالی و ثبت آن در کنار سه عنوان نایب قهرمانی اش است به خصوص با اتکا به تجربه ای برخی بازیکنانش مانند «پری پتی»؛ پرتاب سه امتیازی و باورنکردنی این بازیکن از میانه زمین خودی بود که باعث شد شهرداری گرگان در چهارمین دیدار فینال فصل گذشته برابر مهرام پیروز شود و اولین قهرمانی خود را جشن بگیرد.همین بازیکن از مهره های تاثیرگذار و قابل اتکای شهرداری گرگان برای مجموعه دیدارهای پیش روی فینال است در حالیکه حریفش با ترکیب کاملا ایرانی در این رقابت ها حضور خواهد داشت. ذوب آهن از معدود تیم های حاضر در لیگ برتر بسکتبال بود که بدون بازیکن خارجی وارد مسابقات شد و تا فینال هم پیش آمده است. این تیم حتی بعد از اولین دیدار نیمه نهایی، سجاد مشایخی بازیکن کلیدی خود را از دست داد اما امیدوار است با اتکا به تاثیرگذاری همین بازیکن که از مصدومیت رها شده و دیگر نفراتش، رقابت برابری با رقیبش داشته باشد.دو تیم شهرداری گرگان و ذوب آهن اصفهان در حالی در فینال لیگ برتر بسکتبال رو در روی هم قرار می گیرند که هم گروه یکدیگر در گروه «الف» مرحله مقدماتی بودند. نتیجه رقابت دو تیم در مرحله مقدماتی ثبت یک برد و یک باخت برای هر یک از آنها بود. حالا دو تیم با هدایت مهران حاتمی و فرزاد کوهیان باید در فینال رو در روی هم قرار بگیرند؛ مربیان امروز و روز گذشته تیم ملی که افکار و تصمیمات‌شان و البته عملکرد شاگردان‌شان تعیین کننده قهرمان جدید لیگ بسکتبال خواهد بود.مرحله نهایی لیگ برتر بسکتبال به صورت ۳ از ۵ برگزار می شود. این مرحله از رقابت ها از ۵ اردیبهشت ماه آغاز می شود و حداکثر تا ۱۳ اردیبهشت ماه پیگیری خواهد شد.برنامه فینال لیگ برتر بسکتبال به این شرح است:دوشنبه ۵ اردیبهشت ماه* ذوب آهن اصفهان - شهرداری گرگانچهارشنبه ۷ اردیبهشت ماه* شهرداری گرگان - ذوب آهن اصفهانجمعه ۹ اردیبهشت ماه* ذوب آهن اصفهان - شهرداری گرگانیکشنبه ۱۱ اردیبهشت ماه* شهرداری گرگان - ذوب آهن اصفهان (در صورت نیاز)سه شنبه ۱۳ اردیبهشت ماه* ذوب آهن اصفهان - شهرداری گرگان (در صورت نیاز)
