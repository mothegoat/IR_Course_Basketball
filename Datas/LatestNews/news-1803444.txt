TITLE:
رکوردشکنی کریم عبدالجبار در چنین روزی در NBA
BODY:

به گزارش "ورزش سه" و به نقل از ایسنا، " کریم عبدالجبار" از سال‌های ۱۹۶۹ تا ۱۹۸۹ در بسکتبال حرفه‌ای NBA درخشید. او با کسب ۳۸ هزار و ۳۸۷ امتیاز، امتیازآورترین بازیکن تاریخ لیگ حرفه‌ای بسکتبال آمریکا به شمار می‌آید. در چنین روزی کریم عبدالجبار از لس آنجلس لیکرز سی و چهار هزارمین امتیاز حرفه ای خود را در جریان پیروزی ۱۲۴-۱۰۲ مقابل ایندیانا پیسرز به دست آورد. تنها بازیکن NBA که در آن زمان به چنین آماری رسید.
 
این بسکتبالیست که در فاصله سال‌های ۱۹۶۹ تا ۱۹۸۹ برای میلواکی باکس و لس آنجلس کیکرز توپ می‌زد، شش بار قهرمانی در NBA را تجربه کرد و با ۳۸۳۸۷ امتیاز همچنان هم موفق‌ترین بازیکن تاریخ NBA شمرده می‌شود. عبدالجبار همچنین سابقه بازی در فیلم در کنار "بروس لی" را در کارنامه دارد.
 



این بسکتبالیست آمریکایی در ۱۶ آوریل سال ۱۹۴۷ در «منهتن نیویورک» به دنیا آمد. نام اصلی او "فردیناند لوییس آلسیندور جی.آر" است ولی پس از پذیرفتن دین اسلام در سال ۱۹۷۱ درست مانند اتفاقی که برای "محمد علی" رخ داد نام خود را به "کریم عبدالجبار" تغییر داد. او کار حرفه‌ای خود را با تیم «میلواکی باکس» آغاز کرد و بعد از درخشش در این تیم به «لس آنجلس لیکرز» پیوست و سال‌ها با پیراهن این تیم درخشید.
 
او در طول ۲۰ سال بازی حرفه‌ای‌اش در ۱۵۶۰ بازی (در تاریخ NBA دومین تعداد بازی است) ۱۷/۴۴۰ریباند و ۳/۱۸۹ بلاک و ۳۸/۳۸۷ امتیاز را در کارنامه ورزشی‌اش ثبت کرده‌است. شماره پیراهن‌ او ۳۳ بود و ۱۱۶۰ بار توپ دزدی کرده‌ است.
در نهایت ۱۹ بار برای حضور در تیم ستارگان NBA انتخاب شده که ۱۷ بار هم برای این تیم به میدان رفته‌ است.
