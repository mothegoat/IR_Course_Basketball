TITLE:
دبیر مجمع فدراسیون بسکتبال منصوب شد
BODY:

به گزارش "ورزش سه" و به نقل از سایت فدراسیون بسکتبال، منصور اردستانی، طی حکمی از سوی سید محمد پولادگر، معاون توسعه ورزش قهرمانی و حرفه‌ای به عنوان دبیر مجمع فدراسیون بسکتبال منصوب شد.
 
مجمع انتخاباتی فدراسیون بسکتبال در حالی قرار است روز چهارشنبه ششم بهمن 1400 برقرار شود که تا این لحظه، اسامی نامزدهای تایید صلاحیت شده، اعلام نشده است.
